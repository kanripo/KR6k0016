#-*- mode: mandoku-view; -*-
#+DATE: 2015-08-30 20:40:32.578258
#+TITLE: 十誦律
#+PROPERTY: CBETA_ID T23n1435
#+PROPERTY: ID KR6k0016
#+PROPERTY: SOURCE Taisho Tripitaka Vol. 23, No. 1435
#+PROPERTY: VOL 23
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0016_T_031-0221a> ¶¶¶¶¶¶¶¶¶¶¶¶
#+PROPERTY: JUAN 31
¶
¶
《十誦律》卷第三十一(第五誦之三)¶
¶
姚秦三藏弗若多羅共三藏鳩摩羅什譯¶

八法中那般茶盧伽法第四(丹本云八法中苦切羯磨法第¶
四之初)¶

佛在舍衛國。爾時舍衛國有二比丘。一名¶
般茶。二名盧伽。喜鬪諍相言。共諸比丘鬪¶
諍相言已。知是鬪諍比丘。便到其所言。汝¶
等決定堅持是事莫為他擊。汝等取勝我當¶
相助。復語第二部言。汝等決定堅持是事莫¶
為他擊。汝等取勝我當相助。以是因緣故。未¶
破比丘便破。已破者不可和合。僧中未起事¶
便起。已起事不可滅。是中有比丘。少欲知¶
足行頭陀。聞是事心不喜。呵責言。云何名¶
比丘。喜鬪諍相言。知是鬪諍比丘。便到其
<pb:KR6k0016_T_031-0221b>¶
所言。汝等決定堅持是事莫為他擊。汝等取¶
勝我當相助。復語第二部言。汝等決定堅持¶
是事莫為他擊。汝等取勝我當相助。以是因¶
緣故。未破比丘便破。已破者不可和合。未¶
起事便起。已起事不可滅。如是呵已向佛廣¶
說。佛以是事集比丘僧。知而故問般荼盧伽¶
比丘。汝等實作是事不。答言。實作世尊。佛¶
以種種因緣呵責言。云何名比丘。喜鬪諍相¶
言。知是鬪諍相言便到其所言。汝等決定堅¶
持是事莫為他擊。汝等取勝我當相助。復語¶
第二部言。汝等決定堅持是事莫為他擊汝¶
等。取勝我當相助以是因緣故。未破比丘便¶
破。已破者不可和合。僧中未起事便起。已起¶
事不可滅。如是呵已語諸比丘。汝等與般茶¶
盧伽比丘作苦切羯磨。若更有如是人者。亦¶
應與作苦切羯磨。若比丘於三事中有犯。應¶
與作苦切羯磨。若破戒若破正見若破威儀。¶
復有三事。應與作苦切羯磨。喜鬪喜諍喜相¶
言。有三種。作苦切羯磨。非法非毘尼。可破¶
人不現前作。不先說其事作。不令憶念作。有¶
三種如法。不可破人現前作。先說其事作。¶
令憶念作。有三種。可破非法作。別眾作。人不¶
現前作。有三種。不可破如法作。和合僧作。人¶
現前作。有三種。可破非法作。別眾作。不先說¶
其事作。有三種。不可破如法作。和合僧作。先¶
說其事作。有三種。可破非法作。別眾作。不令¶
憶念作。有三種。不可破如法作。和合僧作。令¶
憶念作。復有三種。非法非毘尼。可破與不¶
犯罪人作。與犯不可悔過作。與已悔過作。有
<pb:KR6k0016_T_031-0221c>¶
三種如法。不可破為犯罪人作。為犯可悔過¶
作。與未悔過作。有三種可破不如法作。別¶
眾作。與不犯罪作。有三種不可破如法作。和¶
合僧作。為犯罪作。有三種。可破非法作。別眾¶
作。不為可悔過作。有三種。不可破如法作。和¶
合僧作。為犯可悔過作。有三種。可破非法作。¶
別眾作。與已悔過作。有三種。不可破如法作。¶
和合僧作。與未悔過作。苦切羯磨法者。一心¶
和合僧。一比丘僧中唱言。大德僧聽。是般茶¶
盧伽比丘。喜鬪諍相言。知是鬪諍比丘。便到¶
其所言。汝等堅持是事莫為他擊。汝等取勝¶
我當相助。復語第二部比丘言。汝等堅持是¶
事莫為他擊。汝等取勝我當相助。以是因緣¶
故。未破比丘便破。已破者不可和合。僧中未¶
起事便起。已起事不可滅。若僧時到僧忍聽。¶
僧與般茶盧伽比丘作苦切羯磨。隨汝般茶¶
盧伽比丘幾時作不清淨行惡口不止。隨爾¶
所時。僧與汝等作苦切羯磨。是名白。如是白¶
四羯磨。僧與般茶盧伽比丘作苦切羯磨竟。¶
僧忍默然故。是事如是持。得苦切羯磨比丘¶
行法者。是比丘不應與他受大戒。不應受他¶
依止。不得畜沙彌。不得受教化比丘尼羯¶
磨。若先受不應教化不應重犯苦切羯磨罪。¶
不應作相似罪。不應作過是罪。不應呵諸羯¶
磨。不應呵作羯磨人。不應出清淨比丘過¶
罪。不應從他乞聽。不應言我當出汝罪。不應¶
遮布薩自恣。不應違逆清淨比丘。應折伏心¶
如法恭敬。若不如是法行者。盡形不得離是¶
苦切羯磨。即時諸比丘。受佛教小却一面。與
<pb:KR6k0016_T_031-0222a>¶
般茶盧伽比丘作苦切羯磨。般茶盧伽比丘。¶
得苦切羯磨已。心悔折伏恭敬柔軟。從僧乞¶
解苦切羯磨。諸比丘以是事白佛。佛語諸比¶
丘。若般茶盧伽心悔折伏。僧應與解。若更有¶
如是人者。亦應與解。若比丘不如法行。僧不¶
應與解苦切羯磨。若與他受大戒。與他作依¶
止畜沙彌。若受教化比丘尼羯磨。若教化¶
比丘尼。若重犯罪。若作相似罪。若作過是罪。¶
若呵羯磨。若呵羯磨人。若從他乞聽。出清淨¶
比丘罪。若言我當出汝罪。若遮說布薩自¶
恣。違逆清淨比丘。不心悔折伏不柔軟。不應¶
與解。若如法行。僧應與解苦切羯磨。不與他¶
受大戒。不與他作依止。不畜沙彌。不受教誡比丘尼。若已羯磨。不教化比丘尼。不¶
重犯罪。不作相似罪。不作過是罪。不呵羯磨。¶
不呵羯磨人。不從他乞聽。不出清淨比丘罪。¶
不言我當出汝罪。不遮說戒受歲。不違逆清¶
淨比丘。若心悔折伏柔軟。應與解苦切羯磨。¶
解苦切羯磨法者。一心和合僧。般茶盧伽比¶
丘從坐起。偏袒右肩脫革屣胡跪合掌。作是¶
言。大德僧憶念。我般茶盧伽比丘。喜鬪諍相¶
言。知是鬪諍相言比丘。便到其所言。汝等¶
堅持是事莫為他擊。汝等取勝我當相助。復¶
語第二部比丘言。汝等堅持是事莫為他擊。¶
汝等取勝我當相助。以是因緣故。未破比丘¶
便破。已破者不可和合。僧中未起事便起。已¶
起事不可滅。故僧與我等作苦切羯磨。我等¶
得苦切羯磨。心悔折伏。今從僧乞解苦切羯¶
磨。我等般茶盧伽比丘。今心悔折伏。僧憐愍
<pb:KR6k0016_T_031-0222b>¶
故。與我等解。第二第三亦如是乞。即時一比¶
丘僧中唱言。大德僧聽。是般茶盧伽比丘。喜¶
鬪諍相言。知是鬪諍比丘。便到其所言。汝等¶
堅持是事。莫為他擊。汝等取勝我當相助。復¶
語第二部比丘言。汝等堅持是事。莫為他擊。¶
汝等取勝我當相助。以是因緣故。未破比丘¶
便破。已破不可和合。僧中未起事便起。¶
已起事不可滅。故僧與作苦切羯磨。是般茶¶
盧伽比丘。得苦切羯磨故。心悔折伏。今從僧¶
乞解苦切羯磨。若僧時到僧忍聽。僧般茶盧¶
伽比丘解苦切羯磨。是名白。如是白四羯磨。¶
僧與般茶盧伽比丘解苦切羯磨竟。僧忍默¶
然故。是事如是持。¶

佛在舍衛國。爾時施越比丘。數數犯罪數¶
數悔過。無有齊限。諸比丘以是事白佛。佛語¶
諸比丘。汝等與施越比丘作依止羯磨。若更¶
有如是比丘。亦應與作依止羯磨。佛言。比丘¶
三事中有犯。應與作依止羯磨。若破戒若破¶
見若破威儀。復有三種。憙鬪憙諍憙相言。有¶
三種。作依止羯磨。非法非比尼。可破人不¶
現前作。不先說其罪作。不令憶念作。有三種。¶
作依止羯磨。如法如比尼。不可破人現前¶
作。先說其罪作。令憶念作。有三種。可破非法¶
作。別眾作。人不現前作。有三種。不可破如法¶
作。和合眾作。人現前作。有三種。可破非法¶
作。別眾作。不先說其罪作。有三種。不可破如¶
法作。和合僧作。先說其罪作。有三種。可破非¶
法作。別眾作。不令憶念作。有三種。不可破如¶
法作。和合僧作。令憶念作。有三種。可破與不
<pb:KR6k0016_T_031-0222c>¶
犯罪作。為不可悔過作。與已悔過作。有三種。¶
不可破為犯作。為可悔過作。與未悔過作。¶
有三種。可破非法作。別眾作。與不犯作。有¶
三種。不可破如法作。和合僧作。為犯作。有三¶
種。可破非法作。別眾作。為不可悔過作。有三¶
種。不可破如法作。和合僧作。為可悔過作。有¶
三種。可破非法作。別眾作。為已悔過作。有三¶
種。不可破如法作。和合僧作。與未悔過作作。¶
依止羯磨有二種。一應教汝依止某甲住。二¶
者應說依止羯磨法。依止羯磨法者。一心和¶
合僧。一比丘眾中唱言。大德僧聽。是施越比¶
丘。數數犯罪。數數懺悔。無有齊限。若僧時到¶
僧忍聽。僧與施越比丘作依止羯磨。隨汝施¶
越幾時作不清淨行不隨順道。隨爾所時。僧¶
與汝作依止羯磨。是名白。如是白四羯磨。僧¶
與施越比丘作依止羯磨竟。僧忍默然故。是¶
事如是持。得依止羯磨比丘行法者。不應與¶
他受大戒。不應受他依止。不應畜沙彌。不¶
得受教化比丘尼羯磨。若先受不應教化。¶
不應重犯罪。不應作相似罪。不應作過是罪。¶
不應呵羯磨。不應呵作羯磨人。不應出清淨¶
比丘過罪。不應從他乞聽。不應言我當出汝¶
罪。不應遮說戒受歲。不應違逆清淨比丘。¶
即時諸比丘。受佛教小却一面。與施越比丘¶
作依止羯磨。施越得羯磨故。心悔折伏柔軟。¶
從僧乞解依止羯磨。諸比丘以是事白佛。佛¶
語諸比丘。若施越比丘心悔折伏。僧應與解。¶
若更有如是人者。亦應與解。若比丘不如法¶
行。僧不應與解依止羯磨。若與他受大戒。
<pb:KR6k0016_T_031-0223a>¶
與他作依止。畜沙彌。若受教化比丘尼羯¶
磨。若先受不應教化比丘尼。若重犯罪。若¶
作相似罪。若作過是罪。若呵羯磨。若呵羯磨¶
人。若從他乞聽。若出清淨比丘罪。若言我當¶
出汝罪。若遮布薩自恣。違逆清淨比丘。若不¶
心悔折伏柔軟。不應與解。若如法行。僧應與¶
解依止羯磨。不與他受大戒。不與他依止。不¶
畜沙彌。不受教化比丘尼羯磨。不¶
教化比丘尼。不重犯罪。不作相似罪。不¶
作過是罪。不呵羯磨。不呵羯磨人。不從他乞¶
聽不出清淨比丘罪。不言我當出汝罪。不遮¶
布薩自恣。不違逆清淨比丘。若心悔折伏柔¶
軟。應與解依止羯磨。解依止羯磨法者。一心¶
和合僧。施越比丘從坐起。偏袒右肩脫革屣¶
胡跪合掌。作是言大德僧憶念。我施越比丘。¶
數數犯罪數數悔過。無有齊限。故僧與我作¶
依止羯磨。我得依止羯磨故。心悔折伏。今從¶
僧乞解依止羯磨。僧憐愍故。與我解。第二第¶
三亦如是乞。即時一比丘僧中唱言。大德僧¶
聽。是施越比丘。數數犯罪數數悔過。無有齊¶
限僧與作依止羯磨。是施越比丘。得依止羯¶
磨故。心悔折伏。今從僧乞解依止羯磨。若¶
僧時到僧忍聽。僧與施越比丘解依止羯磨。¶
是名白。如是白四羯磨。僧與施越比丘解依¶
止羯磨竟。僧忍默然故。是事如是持。¶

佛在舍衛國。爾時黑山國土。有馬宿滿宿二¶
比丘。污他家行惡行。污他家皆見皆聞皆知。¶
行惡行亦見亦聞亦知。是比丘共女人一床¶
坐。共一盤食共器飲酒。中後食共食宿噉宿
<pb:KR6k0016_T_031-0223b>¶
食。不受而食不受殘食法。彈鼓簧捻脣作音樂¶
聲。齒作伎樂彈銅盂。彈多羅樹葉。作餘種¶
種伎樂歌舞。著鬘瓔珞以香塗身。著香薰衣¶
以水相灑。自手採華亦使人採。自貫花鬘亦¶
使人貫。自頭上著華亦使人著。自著耳環亦¶
使人著。自將他婦女去若使人將去。若令象¶
鬪馬鬪車鬪步鬪羊鬪水牛鬪狗鬪雞鬪男鬪¶
女鬪。亦自共鬪手打脚蹋四向馳走。變易服¶
飾驅行跳躑。水中浮沒破截樹木。打臂拍髀¶
啼哭大喚或嘯謬語諸異國語。躑絕反行如¶
魚婉轉。擲物空中還自接取。與女人共¶
大船上載令作伎樂。乘象馬車輿。與多人眾¶
吹貝。導道入園林中。作如是種種惡不淨事。¶
諸比丘以是事白佛。佛語諸比丘。汝等與馬¶
宿滿宿比丘作驅出羯磨。若更有如是比丘。¶
亦應與作驅出羯磨。佛言。比丘於三事中有¶
犯。僧應與作驅出羯磨。若破戒破見破威儀。¶
有三種。應作驅出羯磨。憙鬪憙諍憙相言。¶
有三種。非法非比尼。作驅出羯磨。可破人¶
不現前作。不先說其罪作。不令憶念作有三¶
種。如法如比尼。作驅出羯磨。不可破人現¶
前作。先說其罪作。令憶念作。有三種。可破非¶
法作。別眾作。人不現前作。有三種。不可破如¶
法作。和合僧作。人現前作。有三種。可破非¶
法作。別眾作。不先說其罪作。有三種。不可破¶
如法作。和合僧作。先說其罪作。有三種。可¶
破非法作。別眾作。不令憶念作。有三種。不可¶
破如法作。和合僧作。令憶念作。有三種。作驅¶
出羯磨可破與不犯罪作。為不可悔過作。與
<pb:KR6k0016_T_031-0223c>¶
已悔過作。有三種。作驅出羯磨。不可破為犯¶
罪作。為可悔過作。與未悔過作。有三種。可破¶
非法作。別眾作。與不犯罪作。有三種。不可破¶
如法作。和合僧作。為犯罪作。有三種。可破非¶
法作。別眾作。為不可悔過作。有三種。不可破¶
如法作。和合僧作。為可悔過作。有三種。可破¶
非法作。別眾作。與已悔過作。有三種。不可破¶
如法作。和合僧作。與未悔過作驅出羯磨。驅¶
出羯磨法者。一心和合僧。一比丘應僧中唱¶
言。大德僧聽。是馬宿滿宿比丘。污他家行惡¶
行。污他家皆見皆聞皆知。行惡行亦見亦聞¶
亦知。當與某甲作驅出羯磨。若僧時到¶
僧忍聽。僧與馬宿滿宿比丘作驅出羯磨。隨¶
汝馬宿滿宿幾時不捨是不清淨行。隨爾所¶
時。與汝作驅出羯磨。是名白。如是白四羯磨。¶
僧與馬宿滿宿比丘作驅出羯磨竟。僧忍¶
默然故。是事如是持。得驅出羯磨比丘行法¶
者。不應與他受大戒。不得受他依止。不得畜¶
沙彌。不得受教化比丘尼羯磨。若先受不應¶
教化。不應重犯得驅出羯磨罪。不應作相¶
似罪。不得作過是罪。不應呵羯磨。不應呵作¶
羯磨人。不應出清淨比丘過罪。不應從他乞¶
聽。不應言我當出汝罪。不應遮布薩自恣。不¶
應違逆清淨比丘。應折伏心如法恭敬。若不¶
如是法行者。盡形壽不得離驅出羯磨。即時¶
諸比丘。受佛教小却一面。與馬宿滿宿作驅¶
出羯磨。馬宿滿宿得驅出羯磨故。心悔折伏¶
柔軟。從僧乞解驅出羯磨。諸比丘以是事白¶
佛。佛語諸比丘。若馬宿滿宿比丘心悔折伏
<pb:KR6k0016_T_031-0224a>¶
者。僧應與解。若更有如是人。僧亦應與解。若¶
比丘不如法行。僧不應與解驅出羯磨。若與¶
他受大戒。與他作依止畜沙彌。若受教化比¶
丘尼羯磨。若教化比丘尼。若重犯罪。若作¶
相似罪。若作過是罪。若呵羯磨。若呵羯磨人。¶
若從他乞聽。若出清淨比丘罪。若言我當出¶
汝罪。若遮布薩自恣。違逆清淨比丘。不心¶
悔折伏柔軟。不應與解。若如法行。僧應與解¶
驅出羯磨。不與他受大戒。不與他作依止。不¶
畜沙彌。不受教化比丘尼羯磨。不教化比¶
丘尼。不重犯罪。不作相似罪。不作過是罪。不¶
呵羯磨不。呵羯磨人。不從他乞聽。不出清淨¶
比丘罪。不言我出汝罪。不遮布薩自恣。不違¶
逆清淨比丘。若心悔折伏柔軟。應與解驅出¶
羯磨。解驅出羯磨法者。一心和合僧。馬宿滿¶
宿比丘從坐起。偏袒右肩脫革屣胡跪合掌。¶
作是言。大德僧憶念。我馬宿滿宿比丘。污他¶
家行惡行。污他家皆見皆聞皆知。行惡行亦¶
見亦聞亦知。故僧與我作驅出羯磨。我等得¶
驅出羯磨故。心悔折伏。今從僧乞解驅出羯¶
磨。僧憐愍故與我等解。第二第三亦如是乞。¶
即時一比丘僧中唱言。大德僧聽。是馬宿滿¶
宿比丘。污他家行惡行。污他家皆見皆聞皆¶
知。行惡行亦見亦聞亦知。僧與作驅出羯磨。¶
是馬宿滿宿比丘。得驅出羯磨故。心悔折伏。¶
今從僧乞解驅出羯磨。若僧時到僧忍聽。僧¶
與馬宿滿宿比丘解驅出羯磨。是名白。如是¶
白四羯磨。僧與馬宿滿宿比丘作解驅出羯¶
磨竟。僧忍默然故。是事如是持。
<pb:KR6k0016_T_031-0224b>¶

佛在舍衛國。爾時迦尸國有聚落。名磨叉止¶
陀。是中有豪貴居士。名曰質多羅。饒財寶¶
田宅人民奴婢眷屬。是人歸依佛法僧。不疑¶
佛法僧。不疑苦集盡道。見諦得道。於磨叉止¶
陀聚落菴羅林中。起僧房請比丘僧。願諸大¶
德。於此菴羅林中僧房中住。我當供養衣鉢戶¶
鉤時藥夜分藥七日藥盡形藥。亦能教讀誦¶
經法答所問疑。唯除比尼。時有比丘。名欝¶
多羅。於質多羅居士菴羅林中。作僧房摩摩¶
帝帝帝陀羅。爾時有優波斯那比丘和檀提¶
子。與大比丘眾五百人俱。皆阿練若納衣乞¶
食。樂處空地來去坐立。飲食衣鉢威儀清淨。¶
起人敬心。遊行迦尸國。到磨叉止陀聚落。¶
質多居士。見是客比丘來云坐立。飲食¶
衣鉢威儀清淨。即起敬心清淨。因是客比丘¶
故。請僧明日到自舍食。時僧房主。聞質多居¶
士不先語我因客比丘故請僧舍食。我是質多¶
居士菴羅林中摩摩帝帝帝陀羅僧房主。質多¶
居士不問我。因客比丘故請僧舍食。過是夜¶
已。我當共是居士語。是欝多羅比丘作是思¶
惟。至地了著衣持鉢到是居士舍。見辦種種¶
多美飲食敷種種雜色坐具。問言。何以無胡¶
麻歡喜丸。居士答言。我今樂說一喻。若聽者¶
當說之。大德欝多羅。北方有估客眾。擔雞東¶
方市易。有烏來下。與雞共合生子。鳴時亦不¶
能作鷄聲。復不能作烏聲。設欲鳴時作雞烏¶
聲。欝多羅。汝亦復如是。雖種種說佛法善語。¶
又說惡語。欝多羅比丘言。汝呵罵我。此是汝¶
菴羅僧房。還以相付。我當往東方詣佛所供
<pb:KR6k0016_T_031-0224c>¶
養親侍。居士言。大德。住我僧房中。我當盡形¶
供給衣鉢戶鉤時藥夜分藥七日藥盡形藥。¶
又當教讀誦經法答所問疑。唯除毘尼。是比¶
丘再三語居士言。汝呵罵我。此是汝菴羅僧¶
房。還以相付。我至東方詣佛所供養親侍。¶
是居士又第二第三請言。欝多羅。住我僧房¶
中。當盡形供養衣鉢戶鉤時藥夜分藥七日¶
藥盡形藥。又當教讀誦經法答所問疑。唯除¶
毘尼。爾時欝多羅比丘。欲往東方詣佛所。¶
時居士語言。汝所說事及我所說。具向佛說¶
莫得增減。汝今不受我請。後必還來。欝多羅¶
比丘即持衣鉢遊行。向舍衛國詣佛所。頭面¶
禮佛足在一面立。諸佛常法。有客比丘來。以¶
是語言問訊。可忍可足安樂住。乞食¶
不難道路不疲極耶。佛以是語問訊欝多¶
羅比丘。可忍可足安樂住。乞食不難。¶
道路不疲極耶。答言世尊。可忍可足安樂¶
住。乞食不難道路不疲極。以是事向佛廣¶
說。佛聞已語諸比丘。汝等與欝多羅比丘作¶
下意羯磨令向質多羅居士下意懺悔。若更¶
有如是人。僧亦應與作下意羯磨。若比丘三¶
事中有犯。應與作下意羯磨。破戒破見破威¶
儀。又三種。應與作下意羯磨。憙鬪憙諍憙相¶
言。若比丘有五法。僧應與下意羯磨。若¶
比丘呵責佛。若呵法若呵僧。若破戒若破威¶
儀。又有五法。僧應與下意羯磨。若惡口向白¶
衣若罵白衣。若毀訾白衣家。若別離白衣¶
家。若方便求驅白衣出。欲令得衰惱。復有五¶
法。僧應與作下意羯磨。惡口向比丘罵比丘。
<pb:KR6k0016_T_031-0225a>¶
毀訾比丘。破比丘利養。求方便驅比丘出。¶
令得衰惱。復有五法。僧應與作下意羯磨。教¶
白衣共白衣鬪。教白衣共比丘鬪。教比丘共¶
比丘鬪。教比丘共白衣鬪。說白衣所不喜¶
事。僧作下意羯磨。作下意羯磨時。先應思¶
惟三事。是居士所說為實不實。此比丘能作¶
是事不。是比丘可令下意不。如是思惟已。然¶
後作下意羯磨。作下意羯磨法者。一心和合¶
僧。一比丘唱言。大德僧聽。質多居士供給¶
僧。如事大家。是欝多羅比丘。現前惡口呵罵。¶
若僧時。到僧忍聽。僧與欝多羅比丘作下意¶
羯磨。令向質多居士懺悔。是名白。如是白四¶
羯磨。僧與欝多羅比丘作下意羯磨。令向質¶
多居士懺悔竟。僧忍默然故。是事如是持。爾¶
時僧應遣一堪能比丘。將欝多羅比丘。到質¶
多居士所。語居士言。是比丘現前惡口呵¶
罵汝。僧已如法治。汝今聽是比丘懺悔。若受¶
懺悔者。即時令是居士離聞處著可見處。欝¶
多羅比丘。應向是比丘作突吉羅懺悔。若是¶
居士不受者。僧爾時應更與二堪能比丘語¶
居士言。欝多羅比丘現前惡口呵罵汝。僧已¶
如法治。汝當受懺悔。若受者即令居士離聞¶
處住可見處。欝多羅比丘。應向二比丘作突¶
吉羅懺悔。若復不受者。爾時僧即更與若¶
三若四堪能比丘語居士。是比丘現前惡口¶
呵罵汝。僧已如法治。汝當受悔過。若受¶
者即。令居士離聞處住可見處。欝多羅比丘。¶
應向是諸比丘作突吉羅懺悔。若復不受者。¶
若是居士多知多識。有大力勢有官力賊力。
<pb:KR6k0016_T_031-0225b>¶
能自作惡事惱亂眾僧。若令人作。僧應語是¶
比丘言。是居士多知多識。有官力有賊力。能¶
自作惡事。亦能令人作。汝當離是住處去。若¶
是比丘強住者。眾僧無罪。¶

佛在俱舍彌。爾時車匿比丘。犯可悔過罪。諸¶
比丘憐愍欲利益安樂故。語其罪。教令如法¶
見罪悔過。莫覆藏。車匿言。我不見罪。云何悔¶
過。諸比丘以是事向佛廣說。佛語諸比丘。汝¶
等與車匿作不見擯。若更有如是比丘。亦應¶
與作。若比丘三事中有犯。應與作不見擯。破¶
戒破見破威儀。復有三事。僧應與作不見擯。¶
憙鬪喜諍憙相言。僧欲作不見擯時。先應思¶
惟五事。若我等與是比丘作不見擯。不共¶
布薩說戒自恣。不共作諸羯磨。不共中食。¶
不共怛鉢那。不得隨上座起禮迎送。以是¶
因緣故。鬪諍事起相言相罵。僧破僧諍僧別¶
僧異。思惟是五法已。不應作擯。若我等與¶
是比丘作不見擯。不共布薩說戒自恣不共作¶
諸羯磨。不共中食不共怛鉢那。不隨上座¶
起禮迎送。以是因緣故。不起鬪諍相言相罵。¶
僧和合無諍無別無異。思惟是五事已。應與¶
作不見擯。犯罪比丘亦應思惟五事。若諸比¶
丘與我作不見擯。不得共我布薩說戒自恣¶
作諸羯磨。不共中食不共怛鉢那。不得隨¶
上座起禮迎送。何以故。諸比丘樂持戒有慚¶
愧。不能為我故隨愛隨瞋隨怖隨癡行。思¶
惟是法已。應受不見擯。作不見擯羯磨法者。¶
一心和合僧。一比丘僧中唱言。大德僧聽。是¶
車匿比丘。犯罪不如法見。若僧時到僧忍聽。
<pb:KR6k0016_T_031-0225c>¶
僧與車匿比丘作不見擯。隨汝車匿幾時犯¶
罪不如法見。僧隨爾所時。與汝作不見擯。諸¶
比丘不共汝作羯磨。不共汝住於僧事中。若¶
白羯磨白二羯磨白四羯磨布薩自恣。不得¶
入十四人數。不與汝共事共住。猒惡汝如旃¶
陀羅。是名白。如是白四羯磨。僧與車匿比丘¶
作不見擯羯磨竟。僧忍默然故。是事如是持。¶
得不見擯比丘行法者。不應與他受大戒。不¶
應受他依止。不應畜沙彌。不應受教化比丘¶
尼羯磨。若先受不應教化。不應重犯罪。不¶
應作相似罪。不應作過是罪。不應呵羯磨。¶
不應呵羯磨人。不應受清淨比丘起禮迎送¶
供養衣鉢臥具洗脚拭脚脚机。若無病不應¶
受他按摩。心悔折伏柔軟。佛言。若不如是法¶
行者。盡形不得離是羯磨。即時諸比丘。受佛¶
教已小遠一面。與車匿比丘作不見擯羯磨。¶
已。車匿比丘心不折伏。作是¶
言。我何豫汝等事。我不數汝。作是語已¶
便持衣鉢。向央伽國摩竭國迦尸國憍薩羅¶
國鳩留國般闍羅國阿葉摩伽阿般提國。從¶
一住處至一住處。諸國土比丘聞車匿被擯。¶
不共住羯磨。若白羯磨白二羯磨白四羯磨¶
布薩自恣。不入十四人數。不得共事。猒¶
惡如旃陀羅。皆不共住不共事。還來俱舍彌¶
國。心悔折伏。從僧乞解不見擯。諸比丘以是¶
事白佛。佛語諸比丘。汝等與車匿比丘解不¶
見擯。若更有如是人。亦應與解。若比丘不如¶
法行者。僧不應與解不見擯。若與他受大戒。¶
與他作依止。若畜沙彌。若受教比丘尼羯
<pb:KR6k0016_T_031-0226a>¶
磨。若教比丘尼。若重犯罪。若作相似罪。¶
若作過是罪。若訶羯磨若呵羯磨人。若受¶
清淨比丘起禮迎送衣鉢臥具洗脚拭¶
脚脚机。若不病受他按摩。若作白衣相。若作¶
外道相。若與外道共事。不應作便作。不學¶
比丘戒。呵罵比丘。惡口向比丘。毀訾比丘。¶
作方便令僧失住處失供養。欲折伏界內界¶
外比丘。憙鬪諍相言。心不折伏不恭敬柔軟。¶
若如是行者。不應與解不見擯。若得不見擯¶
比丘。不與他受大戒。不與作依止。不畜¶
沙彌。不受教比丘尼。羯磨。不教比丘¶
尼。不重犯罪。不作相似罪。不作過是罪。不呵¶
羯磨。不呵羯磨人。不受清淨比丘起禮迎送¶
供養衣鉢臥具。不受洗脚拭脚脚机。不病¶
不應受他按摩。不作白衣相外道相。不與外¶
道共事。作所應作。學比丘戒。不呵罵比丘。不¶
惡口向比丘。不毀訾比丘。不作方便令僧¶
失住處失供養。不欲折伏界內界外比丘。不¶
喜鬪諍相言。心悔折伏恭敬柔軟。若如是行¶
者。應與解不見擯。解不見擯法者。一心和合¶
僧。車匿比丘。應從坐起偏袒右肩脫革屣胡¶
跪合掌作是言。。我車匿。犯可悔¶
過罪。不如法見故。僧與我作不見擯。諸比丘¶
不與我共事共住作白羯磨白二羯磨白四羯¶
磨布薩自恣及諸羯磨。不得入十四人數。¶
厭惡我如旃陀羅。今我車匿。已心悔折伏柔¶
軟。從僧乞解不見擯羯磨。僧憐愍故。與我解。¶
第二第三亦如是乞。即時一比丘僧中唱言。¶
大德僧聽。是車匿比丘。犯罪不如法見。僧與
<pb:KR6k0016_T_031-0226b>¶
作不見擯羯磨。諸比丘不與共事作白¶
羯磨白二羯磨白四羯磨布薩自恣。不得入¶
十四人數。厭惡如旃陀羅。車匿比丘。今心¶
悔折伏。從僧乞解不見擯羯磨。若僧時到僧¶
忍聽。與車匿比丘解不見擯羯磨。是名白。如¶
是白四羯磨。僧與車匿比丘解不見擯羯磨¶
竟。僧忍默然故。是事如是持。¶

佛在俱舍彌國。爾時長老車匿。犯可悔過¶
罪。諸比丘憐愍欲利益安樂故。語其過罪。教¶
令如法悔過。答言。我見是罪。不能如法悔過。¶
諸比丘以是事白佛。佛語諸比丘。汝等與車¶
匿。作不作擯羯磨。若更有如是人。亦應與作。¶
佛言。若比丘三事中隨犯。應與作不作擯羯¶
磨。若破戒若破見若破威儀。應與不作擯。復¶
有三事。僧應與不作擯。喜鬪喜諍喜相言。僧¶
欲作不作擯時。先應思惟五事。若我等與是¶
比丘作不作擯。不共布薩作諸羯磨。不共中¶
食。不共怛鉢那。不隨上座起禮迎送。以是¶
因緣故。鬪諍事起。僧破僧諍僧別¶
僧異。思惟是五法已。不應作擯。若我等與是¶
比丘作不作擯。不共布薩作諸羯磨。不共中¶
食怛鉢那。不隨上座起禮迎送。以是因緣¶
故。不起鬪諍。僧和合無諍無別無¶
異。思惟是五法已。應與作擯。犯罪比丘亦應¶
思惟五法。是諸比丘與我作不作擯。不得共¶
我布薩自恣作諸羯磨。不共中食怛鉢那。不¶
隨上座起迎禮拜。何以故。諸比丘樂持戒有¶
慚愧。不能為我故隨愛隨瞋隨怖隨癡行。¶
思惟是五法已。應受不作擯羯磨。不作擯羯
<pb:KR6k0016_T_031-0226c>¶
磨法者。一心和合僧。一比丘僧中唱言。大德¶
僧聽。是車匿比丘。犯罪見罪。不能如法悔過。¶
若僧時到僧忍聽。僧與車匿比丘作不作擯。¶
隨汝車匿幾時犯罪見罪不能如法悔過。僧¶
隨爾所時。與汝作不作擯。諸比丘不共汝作¶
諸羯磨。若白羯磨白二羯磨白四羯磨布薩¶
自恣。不得入十四人數。不與汝共事共住。¶
厭惡汝如旃陀羅。是名白。如是白四羯磨。僧¶
與車匿比丘作不作擯羯磨竟。僧忍默然故。¶
是事如是持。得不作擯比丘行法者。不應與¶
他受具戒。不應與他作依止。不應畜沙彌。不¶
應受教比丘尼羯磨。若先受不應教。¶
不應重犯罪。不應作相似罪。不應作過是罪。¶
不應呵羯磨。不應呵羯磨人。不應出清淨比¶
丘過。不應受清淨比丘起禮迎送供養衣鉢¶
臥具。不應受洗脚拭脚脚机供養。除病不應¶
受他按摩。應心悔折伏柔軟。佛言。若不如是¶
法行者。盡形不得離是羯磨。即得諸比丘。¶
受佛教小却一面。與車匿比丘作不作擯羯磨¶
已。車匿比丘心不折伏。作是言。我何豫汝等¶
事。我不數汝等。作是語已便持衣鉢。向鴦伽¶
國摩竭國迦尸國憍薩羅國鳩留國阿葉摩¶
伽阿般提國。從一住處至一住處。諸國土比¶
丘。聞車匿比丘被擯。諸比丘不共作羯磨不¶
共住。於眾事中若白羯磨白二羯磨白四羯¶
磨布薩自恣。不得入十四人數。不得共事¶
共住。厭惡我如旃陀羅。皆不共住共事。車匿¶
比丘還俱舍彌國。心悔折伏。從僧乞解作不作¶
擯羯磨。諸比丘以是事白佛。佛語諸比丘。汝
<pb:KR6k0016_T_031-0227a>¶
等與車匿比丘解不作擯。若更有如是人。亦¶
應與解。若擯比丘不如行法者。僧不應與解。¶
若與他受具戒。與他作依止。若畜沙彌。若¶
受教比丘尼羯磨。若教比丘尼。若重¶
犯罪。若作相似罪。若作過是罪。若事不應作¶
呵羯磨人。若受清淨比丘起禮迎送供¶
養衣鉢臥具洗脚拭脚脚机。若不病受他按¶
摩。若作白衣相。作外道相。若與外道共事。不¶
應作便作。不學比丘戒。呵罵比丘。惡口向比¶
丘。毀訾比丘。作方便令僧失住處失供養。¶
欲折伏界內界外比丘。喜鬪諍相言。心不悔¶
折伏恭敬柔軟。若如是行者。不應與解不¶
作擯。若得不作擯比丘。不與他受具戒。不¶
與他作依止。不畜沙彌。不受教比丘尼¶
羯磨。不教比丘尼。不重犯罪。不作相似¶
罪。不作過是罪。不呵羯磨。不呵羯磨人。不受¶
清淨比丘起禮迎送供養衣鉢臥具洗脚拭脚¶
脚机不病不受按摩。不作白衣相。不作外道¶
相。不與外道共事。作所應作學比丘戒。不呵¶
罵比丘。不惡口向比丘。不毀訾比丘。不作¶
方便令僧失住處失供養。不欲折伏界內界¶
外比丘。不憙鬪諍相言。心悔折伏恭敬柔¶
軟。若如是行者。應與解不作擯。解不作擯法¶
者。一心和合僧。車匿比丘。應從坐起偏袒右¶
肩脫革屣胡跪合掌作是言。大德僧憶念。我¶
車匿比丘犯罪見罪不能如法悔故。僧與我作不¶
作擯。諸比丘不與我共事共住作白羯磨白¶
二羯磨白四羯磨布薩自恣。不得入十四¶
人數。厭惡我如旃陀羅。我車匿。今心悔折伏¶
柔軟從僧乞解不作擯羯磨。僧憐愍故。與我
<pb:KR6k0016_T_031-0227b>¶
解。第二第三亦如是乞。即時一比丘僧中唱¶
言。大德僧聽。是車匿比丘。犯罪見罪不能如¶
法悔過。僧與作不作擯羯磨。諸比丘不與共¶
事共住作白羯磨白二羯磨白四羯磨布¶
薩自恣。不得入十四人數。厭惡如旃陀¶
羅。車匿比丘。得是羯磨故。心悔折伏柔軟。從¶
僧乞解不作擯羯磨。若僧時到僧忍聽。與車¶
匿比丘解不作擯羯磨是名白。如是白四羯¶
磨。僧與車匿比丘解不作擯羯磨竟。僧忍默¶
然故。是事如是持。¶

佛在舍衛國。爾時阿利吒比丘。生惡邪見言。¶
我如是知佛法義。佛所說障法行。是障法不¶
能障道。諸比丘以是事白佛。佛語諸比丘。汝¶
等與阿利吒比丘作不捨惡邪見擯。若更有如¶
是人。亦應與作。佛言。若比丘三事中有犯應¶
與作惡邪不除擯。若破戒若破見若破威儀。¶
復有三事。憙鬪憙諍憙相言。僧與作惡邪不¶
除擯。爾時先應思惟五法。若我等與是比丘¶
作惡邪不除擯。不共布薩自恣作諸羯磨。不¶
共中食怛鉢那。不隨上座起禮迎送。以是因¶
緣故。鬪諍事起相言相罵。僧破僧諍僧別僧¶
異。思惟是事已。不應作擯。若我與是比丘作¶
惡邪不除擯。不共布薩作諸羯磨。不共中食¶
怛鉢那。不隨上座起禮迎送。以是因緣故。不¶
起鬪諍相言相罵。僧和合無諍無別無異。思¶
惟是事已。應與作擯。犯罪比丘亦應思惟五¶
事。是諸比丘與我作惡邪不除擯。不得共我¶
布薩作諸羯磨。不得共我中食怛鉢那。不隨¶
上座起禮迎送。何以故。諸比丘有慚愧樂持
<pb:KR6k0016_T_031-0227c>¶
戒。不能為我故隨愛隨瞋隨怖隨癡行。思¶
惟是事已。應受惡邪不除擯。惡邪不除擯法¶
者。一心和合僧。一比丘僧中唱言。大德僧聽。¶
是阿利吒比丘生惡邪見言。我如是知佛法¶
義。佛所說障法行。是障法不能障道。若僧時¶
到僧忍聽。僧與阿利吒比丘作惡邪不除擯。¶
汝阿利吒。隨汝幾時生惡邪見不如法悔過。¶
僧隨爾所時。與汝作惡邪不除擯。諸比丘不¶
共汝作羯磨。不共汝住於僧事中。若白羯磨¶
白二羯磨白四羯磨布薩自恣。不復入十四¶
人數。不與汝共事共住。厭惡汝如旃陀羅。是¶
名白。如是白四羯磨。僧與阿利吒比丘作惡¶
邪不除擯羯磨竟。僧忍默然故。是事如是持。¶
惡邪不除擯比丘行法者。不應與他受具戒。¶
不應與他作依止。不應畜沙彌。不應受教¶
比丘尼羯磨。若先受者不應教。不應重作¶
罪。不應作相似罪。不應作過是罪。不應呵羯¶
磨。不應呵羯磨人。不應受清淨比丘起禮迎¶
送供養衣鉢臥具洗脚拭脚脚机。若不病不¶
應受他按摩。應心悔折伏柔軟。佛言。若得¶
擯比丘不如是行者。盡形不得離是羯磨。即¶
時諸比丘。受佛教已小却一面。與阿利吒比¶
丘作惡邪不除擯。心悔折伏柔軟。從僧乞解。¶
諸比丘以是事白佛。佛語諸比丘。汝等與阿¶
利吒比丘解惡邪不除擯。若更有如是人。亦¶
應與解。若擯比丘。不如惡邪不除擯行法者。¶
僧不應與解。若與他受具戒。與他作依止。若¶
畜沙彌。若受教誡比丘尼羯磨。若教比丘¶
尼若重犯罪。若作相似罪。若作過是罪。若呵
<pb:KR6k0016_T_031-0228a>¶
羯磨。若呵羯磨人。若受清淨比丘起禮迎送¶
供養衣鉢臥具洗脚拭脚脚机。若不病不應受¶
他按摩。若作白衣相作外道相。若與外道共¶
事。不應作便作。不學比丘戒。呵罵比丘。惡口¶
向比丘。毀訾比丘。作方便令僧失住處失利¶
養。欲折伏界內界外比丘。憙鬪諍相言。心不¶
折伏恭敬柔軟。若如是行者。不應與解。若擯¶
比丘。不與他受具戒。不與他作依止。不畜沙¶
彌。不受教比丘尼羯磨。不教比丘尼。¶
不重犯罪。不作相似罪。不作過是罪。不呵羯¶
磨。不呵羯磨人。不受清淨比丘起禮迎送供¶
養衣鉢臥具洗脚拭脚脚机。不病不應受他¶
按摩。不作白衣相外道相。不與外道共事。¶
作所應作。學比丘戒。不呵罵比丘。不惡口向¶
比丘。不毀訾比丘。不作方便令僧失住處失¶
利養。不欲折伏界內界外比丘。不憙鬪諍相¶
言。心悔折伏恭敬柔軟。若如是行者。應與解¶
惡邪不除擯。解惡邪不除擯法者。一心和合¶
僧。阿利吒比丘。應從坐起偏袒右肩脫革屣¶
胡跪合掌作是言。大德僧憶念。我阿利吒生¶
惡邪見。作如是言。我知佛法義。佛所說障法¶
行。是障法不能障道故僧與我作惡邪不除¶
擯。諸比丘不與我共事共住作白羯磨白二¶
羯磨白四羯磨布薩自恣。不得入十四人數。¶
厭惡我如旃陀羅。我阿利吒。今心悔折伏柔¶
軟。從僧乞解惡邪不除擯羯磨僧憐愍故。與¶
我解。第二第三亦如是乞。即時一比丘僧中¶
唱言。大德僧聽。是阿利吒比丘生惡邪見。作¶
如是言。我知佛法義。佛所說障法行。是障法
<pb:KR6k0016_T_031-0228b>¶
不能障道。僧與作惡邪不除擯羯磨。諸比¶
丘不與共事共住作白羯磨白二羯磨白四羯¶
磨布薩自恣。不得入十四人數。厭惡如旃陀¶
羅。阿利吒比丘。得是羯磨故。心悔折伏柔軟。¶
從僧乞解惡邪不除擯羯磨。若僧時到僧忍¶
聽。與阿利吒比丘解惡邪不除擯羯磨。是名¶
白。如是白四羯磨。僧與阿利吒比丘解惡邪¶
不除擯羯磨竟。僧忍默然故。是事如是持。¶

(八法中苦切羯磨法第三竟)。¶
《十誦律》卷第三十一¶

