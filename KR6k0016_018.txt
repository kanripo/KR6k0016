#-*- mode: mandoku-view; -*-
#+DATE: 2015-08-30 20:40:46.792244
#+TITLE: 十誦律
#+PROPERTY: CBETA_ID T23n1435
#+PROPERTY: ID KR6k0016
#+PROPERTY: SOURCE Taisho Tripitaka Vol. 23, No. 1435
#+PROPERTY: VOL 23
#+PROPERTY: BASEEDITION T
#+PROPERTY: WITNESS T@SHENGYI
#+PROPERTY: LASTPB <pb:KR6k0016_T_018-0124c> ¶¶¶
#+PROPERTY: JUAN 18
¶
¶
《十誦律第三誦》卷第十八(第三誦之五)¶
¶
後秦北印度三藏弗若多羅譯¶
¶

佛在舍衛國。爾時波斯匿王作是法。若佛在¶
祇洹。我當日日自往奉見。爾時波斯匿王。聞¶
佛在祇洹。即勅人民掃除祇洹。皆令淨潔我¶
欲見佛。受勅掃灑除却眾人。唯有一人。著故¶
弊衣在佛前坐聽法。敬難佛故不敢驅去。¶
使者白王。我已掃除祇洹淨潔。唯有一人。著¶
弊故衣近佛坐聽法。我等敬難佛故不敢¶
驅却。王言。一人著弊故衣在佛前坐。當何¶
所能即勅御者。駕乘調車我欲見佛即嚴駕¶
車。往白王言。已嚴駕善車。王自知時。王即¶
上車。出舍衛城往詣祇洹。至下乘處出入祇¶
洹。爾時大眾遙見王來。皆起迎王。有一須達¶
居士佛邊聽法。恭敬佛故不起迎王。王即瞋¶
言。此是何人。著弊故衣在佛前坐見我不起。¶
我是澆頂大王。我境界中得自在。無死罪¶
者能殺。有死罪者能放。以敬佛故瞋不出口。¶
直詣佛所頭面禮足却坐一面。佛為種種說法示教利喜。不入王心。瞋是人故。諸佛常¶
法。不為不一心人說法。佛即問王。何故以¶
二心聽法。王言。世尊。此是何小人。著弊故
<pb:KR6k0016_T_018-0125a>¶
衣在佛前坐。見我來不起立迎。我於國中得¶
自在。無死罪者能殺。有死罪者能放。須達居¶
士言。大王知耶。我於佛前坐聽法。恭敬¶
佛故不起迎王。無有憍慢。王時大羞小退一¶
面。問諸大臣。此是何人。著弊故衣在佛前¶
坐。不起迎我。諸大臣言。大王。此名須達¶
居士。是佛弟子得阿那含道。在佛前坐聽法。¶
敬佛故不起。無憍慢心。王聞是語瞋心小¶
息。便作是念。佛法大力。令人心大得無畏¶
力。我今何不令諸夫人受學佛法令得大心。¶
時王語諸夫人。使從比丘受學經法。諸比丘¶
不欲教授。作是言。佛未聽我等教諸夫人法。¶
是事白佛。佛言。從今聽比丘教授諸夫人法。¶
時諸夫人各各自請經師。有夫人請舍利弗¶
者。有請目連者。有請阿那律者。時末利夫¶
人。請迦留陀夷為師。爾時諸夫人次第直宿¶
於王。時末利夫人。下著珠網衣。上著磨珼¶
衣。內身露現。如共王宿時。即著是衣出。在¶
中庭床上坐。爾時迦留陀夷地曉時。著衣持¶
鉢入王宮。至門下立彈指。末利夫人看見師¶
來。便言師入。即生慚羞。胡跪而坐不得起。¶
迦留陀夷見已亦羞。還出到祇洹中。以是事¶
向諸比丘說。諸比丘以是事向佛廣說。佛語¶
諸比丘。若如是過失及過是過失。皆由數入¶
王家故。佛言。若比丘入王家有十種過失。何¶
等十。若王與夫人共坐。比丘來入。爾時夫人¶
見比丘或笑。比丘見夫人或笑。爾時王作是¶
念。如夫人見比丘笑。比丘見夫人笑。此比丘¶
必起惡業。是名第一過失。復次王共夫人
<pb:KR6k0016_T_018-0125b>¶
宿。不自憶念。是夫人或出外住。行還有身。¶
時王見比丘入出。王作是念。是夫人出外。比¶
丘數入出。必共起惡業。是名第二過失。復次¶
王家失寶若似五寶。王見比丘入出。是中¶
必當起惡業。是第三過失。復次王祕密語¶
論事。或有內鬼神。持外唱說。王作是念。如¶
此密語外人得聞。是比丘常入出。必是比丘¶
所傳。是名第四過失。復次王欲殺王子。或時¶
王子欲殺王。是中有不喜者。謂比丘所作。作¶
是念。我寧莫與比丘共事。是第五第六過¶
失。復次王欲遷小為大。或欲退大為小。是中¶
有不喜者。謂比丘所作。作是念。我寧莫與比¶
丘共事。是名第七第八過失。復次王大嚴¶
駕幢幡鳴鼓。若乘象馬輦輿出驅人遠道。是¶
中有不愛比丘者。見比丘在王邊。必謂是比¶
丘所作。作是念。我寧莫與比丘共事。是名第¶
九過失。復次王滅敵國。敵國調伏時。應死者¶
勅殺。又唱莫殺。是中。我寧莫與¶
比丘共事。是第十過失。佛語諸比丘。諸¶
王家多有象兵馬兵車兵步兵。是家中與白¶
衣相宜。非比丘所宜。種種因緣呵責入王家¶
已。語諸比丘。以十利故與比丘結戒。從今¶
是戒應如是說。若比丘水澆頂剎利王家。夜¶
未過未藏寶。若過門藝及闑處。波逸提。王¶
者。剎利種受水澆頂受王職。是名為王剎利澆頂。若婆羅門若居士乃至女人。受是澆¶
頂王職。亦名為王剎利澆頂。夜未過者王未¶
出故。夫人未入故。未藏寶者。未藏莊嚴具。未舉藏故。門闑者門中相。闑處者。是門中地
<pb:KR6k0016_T_018-0125c>¶
可安闑處。波逸提者。煮燒覆障。若不悔過能¶
障礙道。是中犯者。王未出夫人未入未藏寶。¶
爾時比丘入王門。得波逸提。若王雖出夫人¶
未入未藏寶。爾時比丘入王門。得波逸提。若¶
王出夫人入未藏寶。比丘爾時入王門。得波¶
逸提。若王出夫人已入已藏寶物。比丘爾¶
時入王內不犯。佛在俱舍彌國。爾時憂田王¶
千夫人。五百人為一部。舍彌披提為一¶
部首。阿奴跋摩為一部首。是中舍彌婆提¶
所領五百人。善好有功德。阿奴跋摩所領五¶
百人。惡邪不善。爾時優填王有小國反叛。王¶
作是念。我當留誰鎮後令無惡事自往破賊。¶
王作是念。摩揵提婆羅門利根有威德。是我¶
婦父。我當留鎮後自往破賊。我於是人無有¶
惡事後無憂悔。王作是念已。即令婆羅門鎮¶
城。自往破賊。時諸城邑聚落名聲流布。王令¶
摩揵提婆羅門守城。後早起百千種人。在¶
宮門下。有立讚歎者。有稱吉者。有合¶
掌恭敬禮拜者。有餉象馬車乘牛羊駝驢¶
者。有餉金銀琉璃硨璖瑪碯者。摩揵提婆羅¶
門作是念。我得如是富貴勢力者。皆是我女¶
力故。我當以何報是女。若與金銀琉璃硨[(王*巨)/木]¶
瑪碯者宮中不少。女人所有怨嫉憂毒無過¶
對婦。若令舍彌婆提五百夫人死者。乃當報¶
女恩。我何故不殺。今不可直殺。當作方
<pb:KR6k0016_T_018-0126a>¶
便火燒殺之。作是念已。遣使語舍彌婆提¶
夫人。汝如我女無異。若須蘇油薪草材木樹¶
皮松明。遣人來取。即勅所典。舍彌婆提夫¶
人遣人來。索蘇油薪草兩三倍與。受教言爾。¶
女人性貪憙集財物。以易得故多取積聚。滿¶
宮房舍窓向欄楯諸樓閣間及床榻下。諸瓮¶
甕器皆悉盛滿。摩揵提婆羅門。知火具已¶
多。勅閉宮門放火燒之。即時人民聞王宮¶
中失火。畏王刀力鞭杖力瞋力故。多人俱¶
集欲破門入。摩揵提婆羅門深惡心故。作是¶
念。若人民破門入者。或能滅火令不燒死。作¶
是念已。語諸人民。汝等不知王心妬耶。若聞¶
諸人破門入者。姦我宮人必當大瞋。諸人¶
言。今當云何。答言。當縛木梯隥入。如是集¶
木作梯。間舍彌波提及五百女人皆已燒¶
死。遣人白王。宮中失火。舍彌波提夫人¶
等五百人火所燒死。王聞是事心生憂惱。作¶
是言。如是好福田人。今永別離。王以愁憂因緣迷悶即墮床。諸臣以水灑面¶
即便得醒。諸天臣言。王莫愁憂。更當起宮¶
殿集諸婇女。爾時王破賊已。還至城外住。我¶
不入城。乃至新宮殿竟。滿五百女人當入城¶
住。王以鞭杖力刀力矟力健瞋力故。宮殿速¶
成。選取貴人女億財主居士女。得五百人¶
滿宮中。有居士。名瞿師羅居士。有女。是舍¶
彌波提夫人妹。名威德。是女於千夫人中最¶
上。諸臣白王。新宮已成。諸夫人已滿。王自¶
知時。即入新宮。與新女共相娛樂。王漸漸推¶
問因緣。後知摩揵提婆羅門為自女故作是
<pb:KR6k0016_T_018-0126b>¶
惡事。即遣人喚婆羅門來。語言。汝出我國¶
去。我不憙殺婆羅門。王即約勅。殺阿奴跋¶
摩夫人。時諸新女。為王所親信故。便白王¶
言。是舍彌提夫人等。長夜親近供養佛¶
及僧。願聽我等供養佛及僧。王時作是言。佛¶
不聽諸比丘入王宮。即時諸女。欲令王起憍¶
慢心故。作是言。王有大威德力勢。諸大事¶
尚能辨。何況此事。願王成我等供養事。¶
諸女急白故。令王發憍慢。即便聽許。王¶
問諸女。汝等實欲作供養耶。答言欲作。汝等¶
隨力辨供養具。諸女有辨僧伽梨者。有¶
辨欝多羅僧者。有辨安陀衛者。有辨鉢¶
者。有辨漉水囊油囊杖針線囊。爾時王喚¶
巧匠問言。汝能令諸夫人不於宮中得¶
供養佛及僧耶。答言可得。王言云何。答言。當¶
作行輪宮殿。即勅令速作。作已白王。輪宮已¶
成。王自知時。王即詣佛所。頭面禮足却坐¶
一面。佛以種種因緣說法示教利喜。示教利¶
喜已默然。王知佛種種因緣說法示教利喜¶
已。從坐起偏袒右肩合掌。白佛言。願佛及¶
僧。受我明日請。佛默然受。王知佛受已。頭¶
面禮佛足右遶而去。是夜辨多美種種¶
飲食。晨朝敷座處。遣使白佛時到。食具已¶
辨。佛自知時。諸比丘往詣王宮。佛自房¶
住迎食分。爾時巧匠知僧來至。即出輪宮圍¶
繞眾僧。王知僧坐已。自手行水。自與多美飲¶
食自恣飽滿。開王宮門。諸女皆出問訊諸¶
比丘。有問父母者。姊妹兄弟者。及問訊佛¶
者。爾時長老舍利弗為上座語諸比丘。我
<pb:KR6k0016_T_018-0126c>¶
等今日不在王宮耶。當共一心。王知僧食已。¶
自行澡水。取小坐床坐僧前聽說法。語諸夫¶
人所欲供養者。今正是時。有夫人施僧伽梨¶
者。施欝多羅僧者。施安陀衛者。有施鉢¶
者。有施漉水囊者。有施針線囊者。爾時諸¶
比丘皆得滿手滿鉢物。相視而坐。王有方便。¶
心舍。當云何令諸比丘經宮中過。即令輪宮¶
遮前來道。便白僧言。大德可去。諸比丘言。¶
佛不聽我等入王宮中。王言。我今教出不教¶
入。爾時舍利弗呪願已。及僧從座起去。還到¶
僧坊。以是事向佛廣說。佛以是事集比丘僧。¶
種種因緣讚戒讚持戒。讚戒讚持戒已語諸比¶
丘。從今是戒應如是說。若比丘水澆頂剎利¶
王。夜未過未藏寶。若過門闑及門闑處。除急¶
因緣波逸提。急因緣者。若王遣使喚比丘。¶
若夫人王子如是等諸力官屬。喚皆不犯¶
(八十一事)。¶

佛在俱舍彌國。爾時長老闡那比丘有可悔¶
過罪。諸比丘憐愍慈心求安隱故。教令悔過。¶
闡那言。我始知是事入戒經中半月次來所¶
說。是中有比丘。少欲知足行頭陀。聞是事¶
。種種因緣呵責。云何名比丘。犯可¶
悔罪。諸比丘憐愍教令悔過。便作是言。我今¶
始知是事入戒經中半月次來所說。種種因¶
緣呵已向佛廣說。佛以是事集比丘僧。知而
<pb:KR6k0016_T_018-0127a>¶
故問問闡那言。汝實作是事不。答言。實作世¶
尊。佛以種種因緣呵責闡那。云何名比丘。犯¶
可悔過罪。諸比丘憐愍教令悔過。便作是言。¶
我今始知是事入戒經中半月次來所說。種¶
種因緣呵已語諸比丘。以十利故與比丘結¶
戒。從今是戒應如是說。若比丘說戒時。作是¶
言。我今始知是事入戒經中隨半月次來所¶
說。諸比丘知是比丘先曾再三聞說此戒。何¶
況復過。是比丘非以不知故得脫。隨所犯事。¶
應令如法悔過。應令折伏。汝失無利¶
是惡不善。說戒時不尊重戒不一心聽。以是¶
事故得波逸提。波逸提者。煮燒覆障。若不悔¶
過能障礙道。是中犯者。若比丘說四波羅夷¶
時。作是言。我今始知是法入戒經中隨半月¶
次來所說。得波逸提。若說十三僧伽婆尸沙¶
時。若說二不定法時。若說三十尼薩耆波逸¶
提時。若說九十波逸提時。若說四波羅提提¶
舍尼法時。若說眾多學法時。若說七止諍¶
法時。及說隨律經時。作是言。我今始知是法¶
入戒經中隨半月次來所說。得波逸提。除隨¶
律經。說餘經時作是言。我今始知是法入戒¶
經中。突吉羅(八十三事)。¶

佛在舍衛國。爾時舍衛城有治角師。名達摩¶
提那。富饒財寶種種成就。是人隨佛及僧所¶
須物自恣請與。謂衣鉤禪鎮衣丁鉢枝匕鉢¶
筒。如是諸比丘眾多。數數往取。是人作不¶
能供婦兒空之。餘居士瞋責呵言。沙門釋子¶
不知量不知厭足。若施者不知量。受者應知¶
量。是達摩提那居士本富饒財。布施不知量
<pb:KR6k0016_T_018-0127b>¶
故與。不能供婦兒空之。是中有比丘。少欲¶
知足行頭陀。聞是事心不喜。向佛廣說。佛以¶
是事集比丘僧。種種因緣呵責諸比丘。云何¶
名比丘。不知時不知量。若施者不知量。受者¶
應知量。是達摩提那居士。本富饒財布施不¶
知量故與。不能供婦兒空之。種種因緣呵已¶
語諸比丘。以十利故與比丘結戒。從今是¶
戒應如是說。若比丘骨牙齒角作針筒者波¶
逸提。骨者。象骨馬骨蛇骨。牙者。象牙馬牙¶
猪牙。齒者。象齒馬齒猪齒。角者。羊角牛角¶
水牛角鹿角。波逸提者。煮燒覆障。若不悔¶
過能障礙道。是中犯者。若比丘骨作針筒。波¶
逸提。若牙若齒若角。隨作隨得爾所波逸提。¶
若比丘用骨牙齒角作針筒者。是比丘應破¶
是針筒已。入僧中唱言。我用骨牙齒角作針¶
筒。得波逸提罪。我今發露悔過不覆藏。僧應¶
問汝破針筒未。若言已破。僧應問。汝見罪¶
不。若言見罪。應教言。汝今發露悔過。後莫復¶
作。若未打破。僧應約勅令破。若僧不約勅。¶
一切僧得突吉羅罪。若僧約勅不受。是比丘¶
得突吉羅罪(八十四事)。¶

佛在俱舍彌國。爾時長老闡那。用高廣好床。¶
佛與阿難遊行到闡那房。是闡那遙見佛來。¶
從坐起偏袒右肩合掌白佛言。世尊。入我房¶
舍看床。佛即入見。是床高好見已語阿難。染¶
污爛壞。云何是癡人。用如是高廣好床。佛種¶
種因緣呵責闡那。云何名比丘。用高廣好床。¶
佛種種因緣呵已。集比丘僧語諸比丘。以十¶
利故與比丘結戒。從今是戒應如是說。若比
<pb:KR6k0016_T_018-0127c>¶
丘欲作床者。當應量作。量者。足高八指。除¶
入梐。過是作者波逸提。床者有二種。細梐¶
繩床麁梐繩床。麁梐繩床有五種。阿珊蹄脚。¶
波郎劬脚。羝羊角脚。尖脚曲脚。細梐繩床¶
亦有五種。阿珊蹄脚。波郎劬脚。羝羊角脚。¶
尖脚曲脚。高八指者。佛言。用我八指。第三¶
分入梐。波逸提者。煮燒覆障。若不悔過能¶
障礙道。是中犯者。若比丘過八指作床脚者¶
波逸提。隨作隨得爾所波逸提。若比丘過¶
八指作床脚者。應截脚入。僧中白言。我過¶
八指作床脚得波逸提罪。今僧中發露悔過¶
不覆藏。僧應問。汝截未。若言已截。問汝見¶
罪不。答言見罪。僧應言。汝如法悔過後莫¶
復作。若言未截。僧應約勅令截。若僧不約¶
勅令載者。僧得突吉羅。若僧約勅不受。是比¶
丘得突吉羅(八十五事)。¶

佛在王舍城。爾時六群比丘以草木兜羅¶
貯臥具。諸居士瞋不喜呵罵。沙門釋子自言。¶
善好有功德。乃以兜羅綿貯臥具。如王如大¶
臣。是中有比丘。少欲知足行頭陀。聞是事心¶
不喜。向佛廣說。佛以是事集比丘僧。知而故¶
問六群比丘。汝實作是事不。答言。實作世尊。¶
佛以種種因緣呵責。云何名比丘。以兜羅綿¶
貯臥具。種種因緣呵已語諸比丘。以十利故¶
與比丘結戒。從今是戒應如是說。若比丘¶
自以兜羅綿貯臥具。若使人貯波逸提。兜羅綿者。柳華白楊華阿鳩羅華。婆鳩羅¶
華鳩舍羅華。間闍華。婆婆闍華。離摩¶
華。皆波逸提。波逸提者。煮燒覆障。若不悔
<pb:KR6k0016_T_018-0128a>¶
過能障礙道。是中犯者。若比丘以草木兜¶
羅綿貯臥具波逸提。隨貯隨得爾所波逸¶
提。若比丘以兜羅綿貯臥具者。是比丘應¶
擿却兜羅綿。到僧中白言。我以兜羅¶
綿貯臥具得波逸提罪。發露悔過不覆藏。¶
僧應問。汝擿却未。若言已却。僧應問。¶
汝見罪不。若言見罪。僧應約勅。汝如法悔¶
過後莫復作。若言未擿。應約勅令擿。若¶
不約勅。僧得突吉羅。若僧約勅不受。是比¶
丘得突吉羅罪(八十六事)。¶

佛在舍衛國。爾時毘舍佉鹿子母。往詣佛所¶
頭面禮足却坐一面。佛以種種因緣說法示¶
教利喜。示教利喜已默然。知佛說法示教利¶
喜默然已。從坐起偏袒右肩合掌白佛言。世¶
尊。願佛及僧受我明日請。佛默然受之。知佛¶
默然受已。頭面禮佛足右繞而去。還自舍通¶
夜辦種種多美飲食。佛是夜共阿難露地遊¶
行。佛看星宿相。語阿難言。若今有人問知¶
星宿相者。何時當雨。彼必言七歲當雨。佛語¶
阿難。初夜過已至中夜。是星相滅。更有異¶
相出。若爾時有人問知相者。何時當雨。彼¶
必言過七月當雨。又語阿難。中夜已過至¶
後夜。是星相滅更有異相出。若爾時問知¶
相者。何時當雨。彼必言七日當雨。是夜已¶
過地了時。東方有雲出。形如圓椀遍滿空中。¶
是雲能作大雨滿諸坑坎。爾時佛語阿難。語¶
諸比丘。是椀雲雨有功德。能除病。若諸比¶
丘欲洗者。當露地立洗。阿難受教語諸比¶
丘。是椀雲雨有功德。能除病。若諸比丘欲¶
洗者。露地立洗。時諸比丘隨意露地立
<pb:KR6k0016_T_018-0128b>¶
洗。爾時毘舍佉鹿子母。辨飲食已早起敷座¶
處。遣婢使白佛時到。食具已辦佛自知時。婢¶
受教往詣祇洹。覓諸比丘不見。於門孔間¶
看。見裸形露洗。見已心不喜。作是念。是中¶
都無比丘。盡是裸形外道無慚愧人。作是念¶
已。即還語毘舍佉鹿子母言。祇洹中無一¶
比丘。盡是裸形外道。是毘舍佉智慧利¶
根。知今日雨墮。諸比丘必當露地裸形洗¶
浴。是婢癡無所知作是言。祇洹中無一¶
比丘。盡是裸形外道。即便喚餘婢往詣祇¶
洹。打門作聲白言。時到食具已辨。即受教¶
去。往到祇洹打門作聲白言。時到食具已¶
辨佛自知時。爾時佛與大眾。著衣持鉢眾僧¶
圍繞俱詣其舍。佛在僧中坐。毘舍佉自行¶
澡水。自手與多美飲食。食已自手行水。知¶
收鉢已。持小床坐佛前聽說法。白佛言。世¶
尊。與我願。佛言。諸多陀阿伽度阿羅呵三¶
藐三佛陀。不得與汝過願。毘舍佉言。與我可¶
得願。佛言。與汝可得願。汝欲得何願。毘舍¶
佉言。一者我欲與比丘僧雨浴衣。二者與¶
比丘尼僧浴衣。三者客比丘來我舍食。四¶
者遠行比丘我與食。五者病比丘我與飲食。¶
六者看病比丘我與飲食。七者我常與比丘¶
僧粥。八者多知識少知識比丘。我與病緣湯¶
藥及所須物。佛言。汝見何因緣故。欲與比丘¶
僧雨浴衣。答言。大德。我今日早起敷座已。¶
遣婢使詣祇洹白佛時到婢至門間見諸比丘¶
露地雨中裸形洗。婢還言。祇洹中無一比¶
丘。但諸外道無慚人。大德。比丘裸形在
<pb:KR6k0016_T_018-0128c>¶
佛前和上阿闍梨一切上座前。則為無羞。是¶
故欲與比丘僧雨浴衣。著自在露地雨中洗¶
。毘舍佉。汝見何因緣故。欲與比丘尼浴衣¶
衣。答言。大德。我一時與諸居士婦共至¶
阿耆羅河中洗浴。時諸比丘尼亦入河中¶
裸形洗浴。諸居士婦見已心不喜。呵責言。是¶
輩薄福德不吉麁身大腹垂乳。何用學梵行¶
為。大德。女人裸形醜惡。是故我欲與衣。¶
毘舍佉。汝見何因緣故。欲與客來比丘飲食。¶
答言。大德。客來比丘不知何處可去不可去。¶
道路疲極未得休息。是故我欲與飲食後。隨¶
知可去不可去處。毘舍佉。汝見何因緣故。欲¶
與遠行比丘食。答言。大德。遠行比丘。若待¶
食時怛鉢那時。若行乞食則伴捨去。或夜中¶
入嶮道。或獨行曠野。我與食故。不失伴不入¶
嶮道。是故我與飲食。毘舍佉。汝見何因緣¶
故。欲與病比丘飲食。答言。大德。病比丘不¶
得隨病飲食。則病難差。是故我與隨病飲食。¶
則病易差。毘舍佉。汝見何因緣故。欲與看病¶
比丘飲食。答言。大德。看病比丘。若待僧中¶
食後食。若行乞食去。是病比丘瞻養事闕。若¶
煮飯作粥作羹。煮魚肉煮湯藥。出入大小¶
便不淨器若棄唾器。是故我與看病比丘¶
飲食。瞻養不闕。便得煮飯作粥作羹煮肉及¶
煮湯藥。出入大小便器棄唾器。毘舍佉。汝¶
見何因緣故。欲常與比丘僧粥。答言。大德¶
若比丘不食粥。有飢渴惱。或時腹中風起。¶
我常與粥故則無眾惱。毘舍佉。汝見何因緣¶
故。欲與多知識少知識比丘病緣湯藥及所
<pb:KR6k0016_T_018-0129a>¶
須。物答言。病比丘必欲得湯藥所須諸物。¶
以是故與。復次大德。我若聞某比丘彼¶
處死。佛記彼比丘三結斷得須陀洹。不墮¶
惡道必得涅槃極至七生天人中往反得盡¶
眾苦。大德。我當問。是長老曾來舍衛國不。¶
若我聞是比丘曾來舍衛國。我思惟。是長老¶
或受我雨浴衣。或受客比丘飲食。或遠行飲¶
食。或隨病飲食。或看病飲食。或常與粥。或¶
病比丘湯藥諸物。大德。我以是因緣故覺意¶
滿。大德。我若聞某比丘彼住處死。佛記彼比¶
丘三結盡三毒薄得斯陀含一來是世得盡¶
苦際。我當問。是長老曾來舍衛國不。若我聞¶
是比丘曾來舍衛國。大德。我如是思惟。是長¶
老或受我雨浴衣。或受客比丘飲食。或受遠¶
行飲食。或隨病飲食。或看病飲食。或常與¶
粥。或病比丘湯藥諸物。大德。我以是因緣故¶
覺意滿。大德。我若聞某比丘彼住處死。佛¶
記彼比丘得阿那含五下結盡便於天上般涅¶
槃不還是聞。大德。我當問。是長老曾來舍¶
衛國不。若我聞是比丘曾來。我思惟。是長老¶
或受我雨衣。或受客比丘飲食。或遠行¶
飲食隨病飲食。看病飲食或常與粥。病比¶
丘湯藥諸物。大德。我以是因緣故覺意滿。大¶
德。我若聞某比丘彼住處死。佛記彼比丘得¶
阿羅漢我生已盡梵行已立所作已辨自知¶
作證。我當問。是長老曾來舍衛國不。若我聞¶
是比丘曾來。我思惟。是長老或受我雨衣¶
。或受客比丘飲食遠行飲食。隨病飲食¶
看病飲食。或常與粥病比丘湯藥諸物。我以
<pb:KR6k0016_T_018-0129b>¶
是因緣故覺意滿。大德。如是我財福德成就。¶
以是因緣攝法福德。佛言。善哉善哉毘舍佉。¶
我聽汝是諸願。汝與比丘僧雨衣。比丘尼¶
僧浴衣。客比丘飲食。遠行比丘飲食。隨病比¶
丘飲食。看病比丘飲食。比丘僧常與粥。多知¶
識少知識比丘與病緣湯藥諸物。毘舍佉。是¶
福德成就。以是因緣攝法福德。佛為毘舍¶
佉說種種因緣示教利喜已從坐起去。佛以¶
是事集比丘僧。語諸比丘。從今聽諸比丘畜¶
雨浴衣隨意露地洗。是諸比丘。知佛聽畜¶
雨衣廣長大作。是中有比丘。少欲知足行¶
頭陀。聞是事心不喜。種種因緣呵責。云何名¶
比丘。知佛聽畜雨衣。便廣長大作。種種¶
因緣呵已向佛廣說。佛以是事集比丘僧。知¶
而故問諸比丘。汝實作是事不。答言。實作¶
世尊。佛以種種因緣呵責。云何名比丘。知¶
我聽畜雨衣。便廣長大作畜。種種因緣¶
呵已語諸比丘。以十利故與比丘結戒。從今¶
是戒應如是說。若比丘欲作雨衣。應當¶
量作。量者。長佛六𨃥手廣二𨃥手半。過是¶
作者波逸提。波逸提者。煮燒覆障。若不悔過¶
能障礙道。是中犯者。若比丘過量長作雨¶
衣波逸提。若過量廣作波逸提。若過量廣¶
長作波逸提。若比丘過量廣長作雨衣。是¶
衣應截斷。入僧中作是言。我過量廣長作雨¶
衣。得波逸提罪。今發露悔過不覆藏。僧¶
應問。汝截斷未。若言已截。僧應問。汝見¶
罪不。若言見罪。語。汝如法悔過後莫¶
復作。若言未截。僧應約勅令截。若僧不
<pb:KR6k0016_T_018-0129c>¶
約勅。僧得突吉羅。若僧約勅不受。是比丘得¶
突吉羅(八十七事)。¶

佛在維耶離國。土地醎濕。諸比丘病癰瘡。有¶
一比丘瘡中膿血流出。污安陀衛如水漬。佛¶
遙見。知而故問是比丘。汝何以膿血污安陀¶
衛。比丘答言。大德。我患癰瘡。膿血流出污安¶
陀衛。佛以是事集比丘僧。種種因緣讚戒讚¶
持戒。讚戒讚持戒已語諸比丘。從今聽畜覆¶
瘡衣著。乃至瘡差後十日。若過是畜波逸提。¶
諸比丘知佛聽畜覆瘡衣。便廣長大作。是中¶
有比丘。少欲知足行頭陀。聞是事心不喜。種¶
種因緣呵責。云何名比丘。知佛聽畜覆瘡衣。¶
便廣長大作。種種因緣呵已向佛廣說。佛以¶
是事集比丘僧。知而故問諸比丘。汝實作是¶
事不。答言。實作世尊。佛以種種因緣呵責。¶
云何名比丘。知我聽畜覆瘡衣。便廣長大作。¶
種種因緣呵已語諸比丘。以十利故與諸比¶
丘結戒。從今是戒應如是說。若比丘欲作覆¶
瘡衣。當應量作。量者。長佛四𨃥手廣二𨃥¶
手。過是作者波逸提。波逸提者。煮燒覆障。¶
若不悔過能障礙道。是中犯者。若比丘過量¶
長作覆瘡衣波逸提。若過量廣作波逸提。若¶
過量廣長作波逸提。若比丘過量廣長作覆¶
瘡衣。是衣應截斷。入僧中作是言。我過量廣¶
長作覆瘡衣得波逸提罪。今發露悔過不覆¶
藏。僧應問。汝截斷未。若言已截。僧應問。¶
汝見罪不。若言見罪。僧應語。汝如法悔過¶
後莫復作。若言未截者。僧應約勅令截。若¶
不約勅。僧得突吉羅。若僧約勅不受。是比丘
<pb:KR6k0016_T_018-0130a>¶
得突吉羅罪(八十八事)。¶

佛在維耶離國。爾時諸比丘精污臥具。早¶
起浣精舍門間曬。中前佛著衣持鉢入城乞¶
食。見是不淨污臥具浣曬門間。佛食後以是¶
事集比丘僧。語諸比丘。我今日中前著衣持¶
鉢入城乞食。見諸比丘精污臥具早起浣精¶
舍門間曬。語諸比丘。此不應爾。眾僧臥具¶
多用不知量。諸居士血肉乾竭。用布施作¶
福。是中應籌量少用。若比丘亂念不¶
一心眠時。有五過失。何等五。一者難睡苦。¶
二者難覺苦。三者見惡夢。四者睡眠時善神¶
不護。五者覺時心難入善覺觀法。若比丘不¶
亂念一心睡眠。有五善事。何等五。一者無¶
難睡眠。二者易覺。三者無惡夢。四者眠時善¶
神所護。五者睡覺心易入善覺觀法。若比丘¶
有婬怒癡。未得離欲。不亂念一心睡眠。尚不¶
失精。何況離欲。種種因緣呵已語諸比丘。從¶
今聽諸比丘畜尼師檀。護僧臥具故。不應¶
不敷尼師檀臥具上坐臥。諸比丘知佛聽¶
畜尼師檀。便廣長大作。是中有比丘。少欲知¶
足行頭陀。聞是事。種種因緣呵責。¶
云何名比丘。知佛聽畜尼師檀。便廣長大作¶
畜。種種因緣呵已向佛廣說。佛以是事集比¶
丘僧。知而故問諸比丘。汝實作是事不。答¶
言。實作世尊。佛以種種因緣呵責。云何名比¶
丘。知我聽畜尼師檀。便廣長大作畜。種種因¶
緣呵已語諸比丘。以十利故與比丘結戒。從¶
今是戒應如是說。若比丘作尼師檀。當應量¶
作。量者。長佛二𨃥手廣一𨃥手半。過是作
<pb:KR6k0016_T_018-0130b>¶
者波逸提。波逸提者。煮燒覆障。若不悔過¶
能障礙道。是中犯者。若比丘過量長作尼師¶
檀波逸提。若過量廣作波逸提。若過量廣長¶
作波逸提。若比丘過量廣長作尼師檀已。應¶
截斷。入僧中白言。我過量廣長作尼師檀得¶
波逸提罪。我今發露悔過不覆藏。僧應問。已¶
截斷未。若言已截。僧應問。汝見罪不。若言¶
見罪。應教言。汝今如法悔過後莫復作。若¶
未割截。僧應約勅令割截。若不約勅僧得¶
突吉羅。若僧約勅不受。是比丘得突吉羅。佛¶
在舍衛國。爾時佛。中前著衣持鉢入舍衛城¶
乞食。食已入安陀林中。一樹下敷尼師檀坐。¶
長老迦留陀夷亦入安陀林。去佛不遠在一¶
樹下敷尼師檀坐。是長老身長大。兩膝到地¶
兩手捉衣。作是願言。佛何時當聽我等作佛¶
一𨃥手尼師檀。如是滿足。佛晡時從禪起。¶
以是事集比丘僧。語諸比丘。我今日食時著¶
衣持鉢入城乞食。食已入安陀林。一樹下敷¶
尼師檀坐。迦留陀夷乞食還。亦坐一樹下作¶
是思惟。佛今何處行道。我亦彼間行道。我時¶
入安陀林。一樹下敷尼師檀坐。迦留陀夷亦¶
爾。是善男子身太兩膝到地。作是願言。佛何¶
時當聽作一𨃥手尼師檀。如是滿足。佛¶
語諸比丘。從今是戒應如是說。若比丘欲作¶
尼師檀。當應量作。量者。長二佛𨃥手廣¶
一𨃥手半。及縷際益一𨃥手。過是作者波¶
逸提(八十九事)。¶

佛在迦維羅衛國。爾時長老難陀。是佛弟姨¶
母所生。與佛身相似。有三十相。短佛四指。
<pb:KR6k0016_T_018-0130c>¶
時難陀作衣與佛同量。諸比丘若食時會中¶
。遙見難陀來。謂是佛。皆起迎。我等大¶
師來世尊來。近乃知非。諸上座皆羞。作是思¶
惟。此是我等下座。云何起迎。難陀自羞言。¶
乃令諸上座起迎我。諸比丘以是事向佛廣¶
說。佛以是事集比丘僧。知而故問難陀。汝實¶
作是事不。答言。實作世尊。佛以種種因¶
緣呵責。云何名比丘。同佛衣量作衣。從今汝¶
衣應減作。是袈裟應以敷曬。諸比丘。汝等¶
以敷曬難陀衣。更有如是人。僧亦當同心以敷曬。語諸比丘。以十利故與比丘結¶
戒。從今是戒應如是說。若比丘與佛衣等量¶
作衣及過作得波逸提。佛衣量者。長佛九¶
𨃥手廣六𨃥手。是佛衣量。波逸提者。煮¶
燒覆障。若不悔過能障礙道。是中犯者。若比¶
丘與佛衣同量作衣波逸提。若過佛衣量作¶
波逸提。隨作隨得爾所波逸提。若比丘與佛¶
衣同量作衣是衣應截斷。入僧中白言。我如¶
佛衣量作衣得波逸提罪。今發露悔過不覆¶
藏。僧應問。汝截斷未。若言已截。應問。汝見¶
罪不。若言見罪。僧應言。汝今如法悔過後¶
莫復作。若言未截。僧應約勅令截。若僧不¶
約勅。僧得突吉羅。若僧約勅不受。是比丘¶
得突吉羅罪(九十事竟)。¶
《十誦律第三誦》卷第十八
<pb:KR6k0016_T_018-0131a>¶

