#-*- mode: mandoku-view; -*-
#+DATE: 2015-08-30 20:40:41.428248
#+TITLE: 十誦律
#+PROPERTY: CBETA_ID T23n1435
#+PROPERTY: ID KR6k0016
#+PROPERTY: SOURCE Taisho Tripitaka Vol. 23, No. 1435
#+PROPERTY: VOL 23
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6k0016_T_034-0242a> ¶¶¶¶¶¶¶¶¶¶¶¶¶¶
#+PROPERTY: JUAN 34
¶
¶
《十誦律》卷第三十四(第五誦之六)¶
¶
姚秦三藏弗若多羅共三藏鳩摩羅什譯¶

八¶

佛在王舍城。爾時諸比丘。互相輕慢無恭敬¶
行。佛見諸比丘互相輕慢無恭敬行。以是因¶
緣故。集比丘僧。問諸比丘。於汝等意云何。¶
誰比丘應作上座。先受水先受飲食。有比丘¶
答言。世尊。若比丘剎利種。以信出家剃除鬚¶
髮服法衣。是人應先坐先受水先受飲食。復¶
有比丘言。世尊。若比丘是婆羅門種。以信出¶
家剃除鬚髮服法衣。是人應先坐先受水先¶
受飲食。復有比丘言。世尊。若比丘毘舍種。以
<pb:KR6k0016_T_034-0242b>¶
信出家剃除鬚髮服法衣。是人應先坐先受水先受飲食。復有比丘言。世尊。若比丘得阿¶
羅漢漏盡。所作已辦捨離重擔。盡諸有結能¶
具正智心得解脫。如是比丘。應先坐先受水¶
先受飲食。復有比丘言。世尊。若比丘得阿那¶
含。斷五下分結不還生此世界。如是比丘。應¶
先坐先受水先受飲食。復有比丘言。世尊若¶
比丘得斯陀含。斷三結三毒薄。一來生此世¶
間得盡苦際。如是比丘。應先坐先受水先受¶
飲食。復有比丘言。世尊。若比丘得須陀洹。斷¶
三結不墮三惡道必至淨智。往來人天七死¶
七生得盡苦際。如是比丘。應先坐先受水先¶
受飲食。諸比丘雖種種說。不合佛意。佛語諸¶
比丘。汝等當一心聽。誰比丘應先坐先受水¶
先受飲食。爾時世尊說本生因緣。語諸比丘。¶
過去世時。近雪山下。有三禽獸共住。一鵽二¶
獼猴三象。是三禽獸。互相輕慢無恭敬行。是¶
三禽獸同作是念。我等何不共相恭敬。若前¶
生者。應供養尊重教化我等。爾時鵽與獼猴¶
問象言。汝憶念過去何事。時是處有大蓽茇¶
樹。象言。我小時行此。此樹在我腹下過。象鵽¶
問獼猴言。汝憶念過去何事。答言。我憶小時。¶
坐地捉此樹。頭按令到地。象語獼猴汝年大¶
我。我當恭敬尊重汝。汝當為我說法。獼猴問¶
鵽言。汝憶念過去何事。答言。彼處有大蓽茇樹。我時噉其子於此大便。乃生斯樹長大¶
如是。是我所憶。獼猴語鵽。汝年大我。我當供¶
養尊重汝。汝當為我說法。爾時象恭敬獼猴。¶
從聽受法為餘象說。獼猴恭敬鵽。從聽受法
<pb:KR6k0016_T_034-0242c>¶
為餘獼猴說。鵽為餘鵽說法。此三禽獸。先喜¶
殺生偷奪他物邪婬妄語。斯諸禽獸咸作是¶
念。我等何不捨殺生偷奪邪婬妄語惡業。作¶
是念已。即捨殺盜邪婬妄語。畜生中無酒。¶
具足行是四法。命終皆生天上。佛言。爾時鵽¶
法廣行流布。顯現諸天世人。畜生等何故行¶
善。不復侵食人穀。又作是念。畜生尚能恭¶
敬。何況我等。爾時世人皆相敬重。廣修鵽法¶
奉行五戒。命終生天。佛語諸比丘。爾時鵽者。¶
豈異人乎。則我身是。獼猴者舍利弗是。象者¶
目連是。佛言。畜生無知。尚相恭敬行尊重法。¶
自得大利亦利益他。何況汝等以信出家。剃¶
除鬚髮服法衣。應相尊敬。有三人不如。何等¶
三。一切未受大戒人。不如受大戒人。一切下¶
座不如上座。一切受事說妄法人雖作上座。¶
不如下座。不受事人說如法者。一切受大戒¶
人。勝不受戒人。一切上座勝下座。佛勝眾聖。¶
爾時世尊。即說偈言。¶

#+BEGIN_VERSE
「　若人不敬佛
　及佛弟子眾¶
　現世人訶罵
　後世墮惡道¶
　若人知敬佛
　及佛弟子眾¶
　現世人讚歎
　後世生天上
#+END_VERSE
」¶

佛種種因緣讚歎恭敬法已。語諸比丘。從今¶
先受大戒乃至大須臾時。是人應先坐先受¶
水先受飲食。¶

佛在舍衛國。爾時有一居士。請佛及僧明日¶
食。佛默然許。居士知佛受請。還家通夜辦種¶
種多美飲食。早起敷坐處。遣使白佛時到。唯¶
聖知時。時佛及僧往居士舍。跋難陀釋子常
<pb:KR6k0016_T_034-0243a>¶
出入他家。時跋難陀釋子。早起著衣持鉢入¶
出他家。時次跋難陀釋子下座比丘。問跋難¶
陀弟子達磨言。汝師來不。答言。我和尚多¶
事多緣。喜入出他家。今旦早起入出他家。或¶
來或不來。是比丘不留跋難陀坐處便坐。時¶
居士見佛及僧坐竟。自手行水下食未遍。跋¶
難陀釋子來就次第坐。令下座比丘起。是比¶
丘又令次下比丘起。如是三四諸下座皆起。¶
以是因緣僧坐散亂。諸居士呵責跋難陀言。¶
飲食甚多一切等施。何須次坐。若汝急欲次¶
坐者。何不早來。我今不知誰得不得誰重得¶
不重得。佛聞居士呵責見諸比丘散亂已默¶
然。食後以是因緣集比丘僧。種種因緣訶責¶
跋難陀釋子。云何名比丘。下飲食時以上座¶
故令下坐起。如是呵已語諸比丘。從今下飲¶
食時若下已訖。不應令下座起。若令起者得¶
突吉羅。若比丘有和上阿闍黎因緣。以恭敬¶
心故起。不應令第二下座起。若令起得突吉¶
羅。佛言。從今聽比丘三歲中間得共一床坐。¶
聽三比丘共一麁陛床上坐。聽細陛床二¶
人共坐。獨坐床上一人坐。佛在波羅[木*奈]國。爾¶
時五比丘白言。世尊。我等當何處住。佛言。汝¶
等應山巖竹林樹下住。諸比丘於山巖竹林¶
樹下宿。早起到和上阿闍梨所。受讀經誦經¶
問疑受法故。¶

爾時跋提居士。早起出王舍城。欲詣竹園禮¶
覲世尊。時居士見諸比丘從山巖竹林樹下¶
來問言。大德。從何處來。答言。從山巖竹林樹¶
下來。居士言。何故在此山巖竹林樹下耶。諸
<pb:KR6k0016_T_034-0243b>¶
比丘言。更無住處。居士言。我當為汝等起諸¶
房舍。答言。佛未聽我等房舍中住。諸比丘以¶
是事白佛。佛言。從今聽諸比丘房舍中住。時¶
居士即為諸比丘作房舍。高廣嚴好雜色¶
彩畫。無臥覆處物。諸比丘不得臥。是事白¶
佛。佛言。聽敷草樹葉臥。別作覆身衣。別作覆¶
處物。是國土多熱草葉生虫。佛言。聽作薦蓆¶
[竺-二+處]篨。雖受教猶故生虫。佛言。聽作床榻。諸¶
比丘取軟木作床桄床簀。故隱身苦惱。是事¶
白佛。佛言。聽作褥。長老優波離問佛。以何¶
物作褥。佛言。聽用甘蔗滓瓠蔓瓜蔓毳芻摩¶
劫貝文闍草婆婆闍草麻皮乃至水衣貯褥。時¶
諸比丘臥無枕頭垂。是事白佛。佛言。聽作草¶
枕。諸比丘頭軟草枕刺頭。佛言。聽用納若毳。¶
諸房舍無戶有。狗牛馬麞鹿獼猴來入。是事¶
白佛。佛言。聽作戶扇。戶扇不作關鑰故。賊¶
入偷衣鉢。是事白佛。佛言。聽繩繫。諸比¶
丘不知云何繫。佛言。聽下[戶@古]。諸比丘不知¶
云何作。佛言。應作孔用繩穿牽閉。閉已不能¶
開。佛言。應作開戶鉤。長老優波離問佛。用何¶
等作。佛言。應用鐵若銅若木作。作已不知云¶
何開。佛言。戶扇中作孔內鉤却扂。諸比丘¶
閉戶時無所捉。佛言。戶扇上應作孔施紐。長¶
老優波離問佛。以何物作紐。佛言。應用鐵若¶
銅若木毛芻摩劫貝文闍草婆婆闍草麻皮。時諸房舍¶
無向故闇。佛言。應作向作向已有鵝鴈孔雀¶
鸚鵡舍利鳥鳩耆羅鳥命命鷰雀。從向中¶
入作聲故。妨諸比丘坐禪讀誦經。是事白佛。¶
佛言。應施欞子。施欞子已鳥故得入。佛言。應
<pb:KR6k0016_T_034-0243c>¶
施網。長老優波離問佛。何等物。作網。佛言。¶
應用毛芻摩劫貝文闍婆婆闍麻皮作。作已¶
朽壞。佛言。應遮。長老優波離問佛。以何物¶
遮。佛言。應用木作施轆轤。作已室中闍。佛¶
言。應作雀目。作已亦闇。佛言。應作向闒。¶
爾時熱過寒到。向中無扇寒入。佛言。應作扇。¶
作扇已小動便脫。佛言。應上下作樞。作已¶
兩扇開不合。佛言。應廣作令樞。作已動搖。¶
佛言。施關向高。不知云何閉。佛言。應以繩牽¶
閉。閉已不能開。佛言。應作孔施兩繩。一繩牽¶
閉一。繩挽開。爾時諸房舍不泥故。墼間有¶
蛇蜈蚣毒虫生。齧諸比丘。佛言應泥。泥已璧¶
麁澁破衣。佛言。應細泥塗。爾時諸房舍用泥¶
覆故。久雨便漏。佛言。應用草覆。覆已當脊上¶
漏。佛言。脊上厚覆。覆已為風所發。佛言。應¶
繫兩邊。繫已兩頭故漏。佛言。應多著草泥以¶
橛釘木上。雨時泥爛墮落。佛言。應用瓫覆瓫。¶
又墮地破壞。佛言。應穿瓫以橛釘之。雨從¶
孔入。佛言。應作覆釜蓋蓋孔上。¶

佛在王舍城。爾時舍衛國給孤獨氏。有少因¶
緣至王舍城。宿一居士舍。是居士請佛及僧¶
明日食。故後夜起。喚兒息奴婢內外作人。汝¶
等速起。破薪取水安施釜鑊煮飯作羹。是居¶
士自莊嚴堂舍敷眾坐處。時給孤獨作是念。¶
是居士為欲嫁娶。為請國王及大臣耶。為作¶
大施會耶。作是念已。問居士言。汝欲嫁娶。為¶
欲請王大臣。為作大施會耶。居士答言。¶
我不嫁娶。又不請王及大臣也。請佛及僧明¶
日食。故作大施會。給孤獨氏初聞佛名。心喜
<pb:KR6k0016_T_034-0244a>¶
毛竪。問言。何人是佛。居士答言。有釋王太子。¶
以信出家得無上道。故號為佛。又問。何名為¶
僧。答言。有種種人種種雜姓種種異人出家。¶
剃除鬚髮服法衣隨佛出家。是名為僧。又問。¶
佛今所在。答言。近在寒林。欲見隨意。給孤獨¶
氏至心欲見。夜現明相。即從舍出至大勢神¶
門。門自然開。此門常法。初夜吹貝。為客入¶
故。後夜吹貝。為人出故。爾時給孤獨氏見¶
此門開。念必地了。出門不遠明相不現。闇¶
無所覩。即時驚怖毛竪。將無非人嬈固我耶。¶
尋欲退還。時大勢門神。為現光明徹照寒林。¶
語言。汝去。勿復恐懼。我前世時。是汝善知識¶
密肩婆羅門。同心相敬居士。我昔因到王舍¶
城見舍利弗目連。我頭面作禮現前坐。即為¶
我說法示教利喜。示教利喜已。我受三歸五¶
戒。以是因緣故。生四王天上。頓止斯門。是故¶
語汝。去得大利。直進勿疑。是時天神即說偈¶
言。¶

#+BEGIN_VERSE
「　若人得百馬
　百瓔珞嚴具¶
　草馬車一百
　不如前一步¶
　若百雪山象
　修廣大身牙¶
　又以純金飾
　嚴身最殊異¶
　不如前一步
　十六分之一¶
　北方百美女
　瓔珞環金印¶
　以是莊嚴具
　年少端正妙¶
　比汝前一步
　十六不及一¶
　乃至轉輪王
　第一玉女寶¶
　比汝前一步
　十六不及一¶
　是故汝直前
　勿復疑悔還
#+END_VERSE
」
<pb:KR6k0016_T_034-0244b>¶

時給孤獨氏。念佛法僧必大不小。乃令天神¶
慇懃致教。即從光中進到寒林。于時地了。佛¶
在露地經行。住待居士。爾時居士。以白衣法¶
問訊佛。世尊。臥安隱不。佛說偈言。¶

#+BEGIN_VERSE
「　我除諸欲漏
　解脫離世間¶
　已斷一切漏
　心滅諸熱惱¶
　得寂滅處故
　我臥常安隱
#+END_VERSE
」¶

爾時世尊。即於經行處坐。是居士頭面禮佛¶
足却坐一面。佛為說法示教利喜。為說初法¶
布施持戒生天果報。說五欲過世間苦惱。出¶
家安樂分別垢淨。佛知是人心調柔軟堪受¶
上法。為說四諦苦集盡道。如白淨衣易受染¶
色。是人亦爾。聞法開悟。即於座上見法得法。¶
知法通達法。斷疑不隨他。於佛法中得無所¶
畏。從坐起頭面禮佛足作是言。世尊。我心樂¶
佛法。知我盡壽作優婆塞。願世尊及僧。受我¶
夏請住舍衛國。佛知故問居士。汝字何等。答¶
言。我字須達。供給孤獨故。國人稱我。為給孤¶
獨氏。佛問須達。舍衛國有僧坊不。答言。未有¶
世尊。佛言。若有僧坊住處。諸比丘可得來往。¶
若無有者。諸比丘不得來往止頓。又言。願¶
世尊但受我請。我能為辦僧坊。令諸比丘得¶
來往止頓。願世尊遣舍利弗。為我作僧坊師。¶
佛勅舍利弗。汝與居士作僧坊師。是居士即¶
往詣竹園。看講堂溫室食堂作食處洗浴處¶
門屋坐禪處廁處。取相貌已。是居士於王舍¶
城因緣事訖。還向舍衛國。行路知佛所當宿¶
處。語諸知親相識諸負債人言。汝等知不。今¶
佛出世。我當為佛於此作如是講堂溫室食
<pb:KR6k0016_T_034-0244c>¶
堂食厨洗浴處門屋禪坊大小便處。爾時給¶
孤獨氏。限半由旬起僧坊。約勅左右供給所¶
須。如是次第約勅至舍衛國。到已不入城內¶
不還自舍。遶城推求立僧坊處。路行思惟。¶
誰有好園來往穩便。樹林豐茂流水清潔。無¶
諸毒螫蚊虻之類。無大風熱晝夜少聲。我於¶
斯處當起僧坊施佛及僧。如是行時。見祇陀¶
王子有園來往穩便。樹林豐茂有好流水。無¶
諸毒虫蚊虻之類。無大風大熱。晝夜閑靜少¶
諸音聲。即便生念。我於斯處當起僧坊奉佛¶
及僧。時給孤獨氏。還舍衛城不自入舍。即詣¶
祇陀王子所言請。買君園。願以與我。王子¶
答言。我此園非可賣者。乃至側布金錢滿¶
中。亦不賣也。居士言。園價已斷。王子答言。¶
我不斷價。以是因緣遂相共諍。即便俱詣斷事。¶
大臣富貴人所具說是事。時大臣能斷事者¶
語王子言。汝園已賣。宜時納價。汝何故。言側¶
布金錢。給孤獨氏尋便還歸。遣象馬車乘。負¶
載金錢到祇陀園。側布其地。餘少未足。居士¶
思惟。出何藏金令滿此地。而不多不少。王子¶
祇陀見其靜默。語居士言。欲悔隨意。以金相¶
付園地還我。報言。王子。吾心不悔。但自思¶
惟。開何藏金不多不少。而得滿足。王子聞已¶
便作是念。佛法僧眾必大不小。能令居士捨¶
爾所寶物。作是念已語居士言。莫復布錢。吾¶
於此中當起門屋施佛及僧。居士便聽。以¶
憐愍故。王子於中起立門屋施佛眾僧。爾時¶
居士以舍利弗為師。於此園中起十六大重¶
閣作六十窟屋。佛知舍衛國僧坊已辦。集比
<pb:KR6k0016_T_034-0245a>¶
丘僧而告之言。吾將遊行至舍衛國。汝等俱¶
去。比丘受教。願皆隨從。爾時世尊。與大比丘¶
眾五百人俱。向舍衛國。時六群比丘。知佛及¶
僧暮所宿處。告其弟子。汝往宿處好房留¶
佛。餘有好者為我占取。弟子受教。先往宿處¶
好房留佛。次有好者為師占取。爾時舍利弗¶
目連。從佛後至。除佛房舍次欲取房。有比丘¶
言。他已先取。如是第二第三第四皆言先取。¶
舍利弗目連取邊房住。佛知故問阿難。舍利¶
弗目連今何處住。答言。世尊邊房中住。佛言。¶
喚來。即時來至。問舍利弗。汝等何故邊房中¶
住。答言。世尊。六群比丘知佛暮所宿處。先遣¶
弟子。汝往宿處好房留佛。餘有好者為我占¶
取。弟子受教。先來到此。好房留佛次占好者。¶
我等從佛後至。除佛房舍次欲取房。有比丘¶
言。他已先取。如是第二第三第四。皆言先取。¶
是故我等邊房中住。佛言。從今聽隨上座次¶
第取房舍住。即時六群比丘遣病比丘出房。¶
時看病比丘持病比丘大小便器涕唾器草¶
席從一房至一房。受諸疲苦病者增劇。是¶
事白佛。佛言。從今不應隨上座驅病比丘出¶
房驅出者突吉羅。六群比丘聞佛不聽隨上¶
座驅病比丘出房。即時託病。有時客比丘。日¶
沒來打戶索住。六群比丘在內應聲。客比丘¶
問汝幾歲。六群比丘言。我是病人何須問歲。¶
問汝何病。答言。我患口懸癰痛兼患脚指間¶
劈。諸比丘以是事白佛。佛言。是人若託病。應¶
次第驅出。僧中作使一切應作。諸病比丘聞¶
佛語已皆住好房。是事白佛。佛言。雖實病人。
<pb:KR6k0016_T_034-0245b>¶
不應好上房舍中住。知臥具人。應籌量房舍¶
及諸病人與中房舍。中房舍者。容受病人看¶
病人及知臥具。令得坐臥爾時佛次第到舍衛¶
國。諸比丘欲安居。先作本事。泥塗壁孔及土¶
墮。急床榻繩抖擻被褥枕。六群比丘性懶。¶
立住遙看作是念。待彼作竟受床榻已。我等¶
當往隨上座次第驅出。諸比丘作本事竟。敷¶
床榻臥具坐已。六群比丘打戶。房內比丘應¶
聲。六群比丘言。汝等幾歲。答言。若干歲。六¶
群比丘言。汝起出去我是上座。諸比丘言。汝¶
等共我來不。答言。共來。作本事不。答言。不¶
作。諸比丘言。汝等與我俱來。不作本事我不¶
能去。六群比丘言。佛不說不作本事不與次¶
第住。但說隨上座次第受房舍臥具。我等是¶
上座。汝云何不去。六群比丘勦健多力不念¶
護戒。即便入舍強捉曳出。諸比丘身軟頭目¶
傷壞衣鉢破裂。是事白佛。佛言。從今應立知¶
分臥具人。立知分臥具人法者。一心和合僧¶
應作是言。誰能為僧作分臥具人。是中若有¶
比丘言我能。佛言。若有五法。不應立作知分¶
臥具人。何等為五。隨愛隨瞋隨怖隨癡不¶
知得不得。若成就五法應立作分臥具人。何¶
等五。不隨愛不隨瞋不隨怖不隨癡知得¶
不得。即時一比丘應僧中唱言。大德僧聽。比¶
丘某甲。能為眾僧作知分臥具人。若僧時到¶
僧忍聽。僧立比丘某甲作知分臥具人。如是¶
白。如是白二羯磨。僧立某甲比丘作知分臥¶
具人竟。僧忍默然故。是事如是持。作知分臥¶
具人。應問舊比丘善好不妄語能分別臥
<pb:KR6k0016_T_034-0245c>¶
具者。問此別房中有何等供養。彼別房中¶
此重閣上。悉有何等供養。彼重閣上悉有何¶
等供養。舊比丘應以實答。知分臥具人。應籌¶
量臥具多少及諸比丘多少。如是籌量臥具¶
諸比丘多少。若一比丘應得一房。便與別房。¶
應先隨上座自恣取。作是言。大德上座。某別¶
房中有如是供養。某甲別房復有如是供養。¶
上座欲取何者。隨所欲取。取已次應語第二¶
上座。隨意取已。又語第三上座。若初上座言。¶
我欲取第三上座房。佛言。不應與。應教作突¶
吉羅悔過。如是次第一切應與。若比丘房舍¶
足者與房舍。如是次第若重足者重與。如是¶
次第。若床臥具足者。與床臥具。與法者。知臥¶
具人。應先語上座自恣隨意取。應言。某床上¶
有如是供養。某床上有如是供養。上座欲取¶
何者。初上座隨意取已。次語第二上座。第¶
二上座取已。次語第三上座。第三上座取已。¶
若初上座言。我欲取第三上座床臥具。佛言。¶
不應與。應教作突吉羅悔過。有一時跋難陀¶
釋子。於祇洹中取臥具分餘處復取諸比丘¶
言。汝於此處取分。何故復餘處取。答言。我不¶
復取。諸比丘不知云何。是事白佛。佛言。若比¶
丘更於彼取臥具者。此處已名為捨。若言我¶
不復取。亦名捨彼臥具。如守牧婆羅門婦本¶
生經廣說。佛言。昔者有守牧婆羅門婦。教賊¶
殺夫持財物去。中道值水。賊語婦言。汝住此¶
岸。我先渡物還當渡汝。賊尋持衣物渡彼岸。¶
婦便喚言。汝渡我來。賊言。弊婦。汝自夫不¶
愛。何能愛我。即便捨去。婦裸形住。跋難陀亦
<pb:KR6k0016_T_034-0246a>¶
如是。捨此臥具更彼處取。此處已失。復言我¶
不復取。彼處復失。復有往昔野干。銜肉到水¶
岸上。見魚水中反腹。即便捨肉欲往取魚。時¶
有飛鳥持此肉去。跋難陀釋子亦如是。佛如¶
是呵已語諸比丘。從今若比丘取一分臥具¶
已。不應復取。若更取者突吉羅。¶

佛在憍薩羅國。與大比丘眾俱一處安居。爾¶
時祇洹中安居比丘少。而臥具多。諸比丘各¶
各分已。有餘不盡。隨居士所造房者來問言。¶
我所作臥具。有比丘住不。答言。無有人住。何¶
以故。今祇洹比丘少臥具多。佛聽受一臥具。¶
不聽取二臥具。故無有人住。諸居士言。我¶
房中先有敷具。被枕前食時食。我當與房舍¶
衣住中食用者善。諸比丘不知云何。是事白¶
佛。佛言。應先人與一。若有長者與應更與。¶
為盡藏物故。若復不盡。應第三更與。為經行¶
故。若復不盡。應次與令盡。為護治故。爾時憍¶
薩羅國荒亂。以怖畏故。諸比丘多集一處安¶
居結夏。坐已有客比丘來。在洗脚處講堂門¶
屋經行處經行頭持衣鉢著是諸處。住待臥¶
具。佛見諸比丘在洗脚處講堂門屋經行處¶
經行頭持衣鉢著是諸處住待臥具。佛知故¶
問阿難。諸比丘何以故持衣鉢著講堂門屋¶
經行處經行頭住何所待。答言。是憍薩羅國¶
荒亂。諸比丘怖畏故。多集一處安居。是客比¶
丘來。在洗脚處講堂門屋經行處經行頭。持¶
衣鉢著是諸處待臥具分。佛言。從今聽二種¶
安居。一先安居。二後安居。當與後安居比丘¶
房舍臥具。彼聞佛聽與後安居比丘房舍臥
<pb:KR6k0016_T_034-0246b>¶
具。即欲從前安居上座比丘取房舍臥具。以¶
是因緣故。鬪諍事起。佛言。後安居上座比丘。¶
不應從前安居上座比丘取房舍臥具。若前¶
上座有二分臥具者。應與後一分。憍薩¶
羅國又復荒亂。有諸比丘。多集一處安居。分¶
房舍臥具竟。有餘處諸比丘來。在洗脚處講¶
堂門屋經行處經行頭。持衣鉢著是諸處待¶
臥具分。佛見諸比丘持衣鉢著是諸處待臥¶
具分。佛知而故問阿難。諸比丘何故在洗脚¶
處講堂門屋經行處經行頭持衣鉢著是諸處¶
住何所待。答言。世尊。憍薩羅國荒亂怖畏。諸¶
比丘安居分臥具竟。是諸比丘從餘處來。在¶
洗脚處講堂門屋經行處經行頭持衣鉢著是¶
諸處待臥具分。佛言。若有未分臥具者應與¶
分。已分者應共住。又時憍薩羅國荒亂。有臣¶
處處鬪戰。諸比丘已結後安居。多有客比丘¶
來。在洗脚處講堂門屋經行處經行頭持衣¶
鉢著是諸處待臥具分。佛見客比丘持衣鉢¶
著是諸處待臥具分。佛知故問阿難。諸客比¶
丘何故在洗脚處講堂門屋經行處經行頭。¶
持衣鉢著是諸處住何所待答言。世尊。憍薩¶
羅國荒亂。有臣處處鬪戰。諸比丘後結坐竟。¶
是客比丘來至。洗脚處講堂門屋經行處經¶
行頭持衣鉢著是諸處待臥具分。佛言。若有¶
空房者應與。若無者應共住。與溫室令安衣¶
鉢。當應隨僧食。若是中有舊比丘善好¶
樂福德者。應為客比丘求索衣物。莫令是比¶
丘無所得去。時有阿練若比丘。從舊比丘求¶
索舉衣鉢屋。諸比丘言。佛未聽我等與阿練若
<pb:KR6k0016_T_034-0246c>¶
舉衣鉢屋。是事白佛。佛言。從今聽與阿練若¶
比丘舉衣鉢屋。爾時有諸客比丘。暫來¶
無住處疲極苦惱。是事白佛。佛言。應暫與房¶
舍臥具。有時一比丘來宿已。早起便去。是房¶
中所有供養。前食時食乃至房舍衣。舊比丘¶
生疑。客比丘來是房中宿。早起便去。有是供¶
養分。不知云何。是事白佛。佛言。客比丘雖在¶
中宿。住者房舍應受。¶

佛在舍衛國。爾時諸比丘廢學毘尼。讀誦¶
修多羅阿毘曇遠離比尼。佛見諸比丘不¶
學比尼誦讀修多羅阿毘曇遠離比尼故。見¶
已讚歎毘尼通利比尼者。面前讚歎長老優¶
波離。諸持比尼中最勝第一。諸比丘作是念。¶
佛讚歎毘尼通利比尼者。面前讚歎。長老優¶
波離諸持比尼中最為第一。我等何不讀誦¶
比尼。諸上座長老比丘。從長老優波離受誦¶
比尼。長老優波離。不為高處坐教。恭敬上座¶
故。亦不下處坐教。為尊法故。若經行時若¶
立時教。爾時長老優波離。行立久故。患脚痛¶
[蹲-酋+(十/田/ㄙ)]膝髀。腰脇脊痛。是事白佛。佛以是事集¶
比丘僧。知而故問長老優波離。。實¶
有上座比丘。從汝受比尼。汝不高處坐教。恭¶
敬上座故。又不下處坐教。為尊法故。汝經行¶
時若立時教。行立久故。患脚痛[蹲-酋+(十/田/ㄙ)]膝髀腰脇¶
脊痛。汝實爾不。答言。實爾世尊。佛種種因緣¶
讚戒讚持戒。讚戒讚持戒已語諸比丘。從今¶
聽下座比丘欲教上座法者。應在高處坐教。¶
為尊法故。若上座欲從下座受法者。應在下¶
處坐受法。為尊法故。從今聽。下座比丘教上
<pb:KR6k0016_T_034-0247a>¶
座法者。得共等床坐。為上座故。¶

佛與大比丘眾俱。遊行憍薩羅國。諸長老舍¶
利弗目連阿那律難提金毘羅。皆隨從佛。是¶
諸長老所言真實。能苦切語折伏眾人。為諸¶
比丘作種種羯磨。苦切羯磨依止羯磨下意¶
羯磨驅出羯磨。時憍薩羅國有一住處。多諸¶
比丘住。是諸比丘。聞佛與大比丘僧舍利弗¶
目連阿那律難提金毘羅等俱來遊行憍薩羅¶
國。是諸長老所言真實。能苦切語折伏眾人。¶
為諸比丘作諸羯磨。苦切羯磨依止羯磨下¶
意羯磨驅出羯磨。今當至此必為我等作諸¶
羯磨。我等何不以此住處羯磨付一比丘。作¶
是念已。即作羯磨付一比丘。佛來到是處。是¶
比丘為佛敷好坐具置好房中。然後小遠避¶
藏作是念。若我住者。佛必令我為諸客比丘¶
敷坐臥具。佛受是房已。餘客比丘。在洗脚處¶
講堂門屋經行處經行頭。持衣鉢著是諸處待¶
臥具分。佛見諸比丘持衣鉢著是諸處待臥¶
具分。佛知故問阿難。諸比丘何以故洗脚處¶
講堂門屋經行處經行頭以衣鉢著是諸處住¶
何所待。答言。世尊。待舊比丘與臥具分。佛告¶
阿難。汝往語舊比丘。開房與客比丘臥具。阿¶
難受教。語舊比丘開房與客比丘臥具。舊比¶
丘言。汝知不。此非僧房。我等以羯磨付一比¶
丘。是中有比丘。少欲知足行頭陀。聞是事心¶
不喜。呵責言。云何名比丘。以僧房羯磨與一¶
比丘呵已向佛廣說。佛以是事集比丘僧。種¶
種因緣呵責舊比丘。云何名比丘。以僧房羯¶
磨與一比丘。呵已語諸比丘。從今不聽以僧
<pb:KR6k0016_T_034-0247b>¶
房羯磨與一比丘。若與者得突吉羅。是僧房¶
雖與不成與。¶

佛復與大比丘僧。遊行諸國土。或無僧房處。¶
投林中宿。爾時六群比丘告其弟子。汝先往¶
宿處。好樹留佛。次有好者與我占取。弟子先¶
去。好樹留佛占次好者。舍利弗目連隨佛後¶
至。次欲取樹。有比丘言。他已占取。如是第¶
二第三第四。皆言已取。乃至外行樹下宿。佛¶
知故問阿難。舍利弗目連今在何處。答言。在¶
外行樹下。佛言。喚來。阿難受教即往喚來。佛¶
知故問舍利弗目連。汝等何故外行樹下。答¶
言。世尊。六群比丘知佛宿處。告其弟子。汝先¶
往宿處。好樹留佛次有好者。為我占取。我等¶
隨佛後到。次欲取樹。有比丘言。他以占取。¶
如是第二第三第四。皆言已取。是故我等外¶
行樹下。佛言。從今聽諸比丘隨上座次住樹¶
下。諸下座比丘聞已。好樹下所有草敷葉敷。¶
盡取持去。上座比丘從索不與。以是故。鬪¶
諍事起。佛言。不應持去。諸上座比丘聞不聽¶
持去。樹下先有草敷葉敷及下座比丘自。所¶
敷者。皆不與去。佛言。先者應留。餘者聽持去。¶

佛與大比丘眾。迦尸國中遊行諸大弟子。舍¶
利弗目連阿那律難提金毘羅等。皆悉隨從。¶
是諸長老所言真實。能苦切語折伏眾人。與¶
諸比丘作諸羯磨。苦切羯磨依止羯磨下意¶
羯磨驅出羯磨。爾時迦羅山上有諸比丘。不¶
念護戒。聞佛與大比丘眾舍利弗目連阿那¶
律難提金毘羅等迦尸國遊行。是諸長老所¶
言真實。能苦切語折伏眾人。與諸比丘作苦
<pb:KR6k0016_T_034-0247c>¶
切羯磨依止羯磨下意羯磨驅出羯磨。是等¶
今來。將無為我等作諸羯磨。佛比尼中說不¶
得以僧房羯磨與一比丘。我等今以此僧房作¶
四分。隨僧地房舍園林根莖枝葉花果。皆作¶
四分。作是念已。即分僧坊僧地房舍園林根¶
莖枝葉花果。皆分作四分。羯磨與四比丘佛¶
與諸比丘遊行次到是處。是中舊比丘敷一¶
好房與佛。小遠避藏作是念。恐佛約勅。為¶
諸客比丘開房與臥具分。諸客比丘來。洗脚處¶
講堂門屋經行處經行頭持衣鉢著是諸處立¶
待臥具分。佛見諸比丘以衣鉢著是諸處待臥¶
具分。佛知而故問阿難。諸比丘何故以衣鉢著¶
洗脚處講堂門屋經行處經行頭住何所待。¶
答言。世尊。是諸比丘。待舊比丘與臥具分。佛¶
告阿難。汝往約勅舊比丘。開房與客比丘臥¶
具。阿難受教。即往語舊比丘。開房與客比丘¶
房舍臥具。舊比丘言。此處僧坊房舍園林根¶
莖枝葉花果比丘分作四分。羯磨與四比丘。非是¶
僧物。是中有比丘。少欲知足行頭陀。聞是事¶
心不喜。呵責言。云何名比丘。以僧房分作¶
四分。羯磨與四比丘。呵已向佛廣說。佛言。從¶
今不聽以僧房舍分作四分。若分者突吉羅。¶
此分不成為分。¶

佛在阿羅毘國。爾時阿羅毘國僧房崩壞佛¶
知故問阿難。是僧房重閣何故崩壞。答言。¶
世尊。修治是僧坊人。有死者病者反戒者餘¶
國去者。佛言。死者反戒者所應作事。僧更應¶
羯磨立知是事人。若有病者應問。汝故能治¶
是壞房舍不。若言我能。應待。若言不能應更
<pb:KR6k0016_T_034-0248a>¶
立餘人。他國去者。若疑當還。應待。若知不還¶
者。應更立餘人。令知是人所作事。佛作是語¶
已。諸比丘便立知事人。是知事人。有掃少地¶
者。有塞小孔者。或以少草覆舍者。佛言。如是¶
作小小事者。不應立作知事人。若能辦大事。¶
應羯磨立作知事人。諸比丘有能多致財物¶
能成辦事者。諸比丘便盡形立作知事人。佛¶
言。不應爾。若房舍故壞。應六年立作。若新房¶
舍。應十二年立作。佛言。從今知房舍人。應¶
三事自恣。冬房春房夏房。僧問言。汝須何房。¶
冬房春房夏房也。若言我須冬房。以春房夏¶
房隨上座次與。若言我須夏房。以冬房春房¶
隨上座次與。¶

佛在王舍城。爾時跋提居士。起僧房重閣高¶
大莊嚴多諸男女觀看。諸人生念。此必佛塔。¶
若阿羅漢塔。是僧坊中多人禮拜圍繞。多象¶
聲馬聲男女聲。妨坐禪讀經。爾時長老上座。¶
捨是重閣住小房中。時有客比丘來者。皆作¶
是念。重閣中必有上座。我等何不至邊小房¶
住。即往打戶。房內應聲。客比丘問。汝幾歲。¶
答言。我爾所歲。客比丘念。若小房中比丘爾¶
所歲者。何況大房。有詣洗脚處講堂中門屋¶
下宿。晨起至重閣前。立欲禮敬上座。有年少¶
比丘及沙彌。從重閣上來下。問客比丘。汝作¶
何等。答言。欲禮敬上座。語言。此無上座。問¶
言。唯是中宿。答言。我等。客比丘言。我等知¶
者應是中宿。問客比丘。汝何處宿。有洗脚處¶
宿者。答言洗脚處宿。講堂中者。答言講堂中
<pb:KR6k0016_T_034-0248b>¶
宿。乃至門屋下者。答言門屋中宿。諸比丘以¶
是事白佛。佛言。應立知敷臥具人。知敷臥具¶
人。應隨上座次第與。應作是言。此是上座房¶
舍臥具次第住。¶

佛在迦尸國。與大比丘眾一處安居。諸居士¶
見佛及眾僧。故共相約令。今日汝辦種種飲¶
食。明日次某。如是展轉辦種種飲食。相食故¶
作食。十五日食。三十日食。立如是制已。有早¶
辦者。有晚辦者。有近者有遠者。有美者有不¶
美者。是中無知食比丘約勅令至某家。有早¶
辦者。有晚辦者。有近者。是食美好。爾時六¶
群比丘數數從是處取。居士問言。汝等何以¶
數來。諸大長老何故不來。答言。無知食人約¶
勅我等。汝舍近早辦飲食美好。是故我等數¶
來。居士言。我等施食為諸長老。不但為汝等。¶
何故數來。諸比丘不知云何。是事白佛。佛言。¶
應立知食人。立知食人法者。一心和合僧應¶
問言。誰能為僧作知食人。是中若有一比丘¶
言我能。若有五法。不應立作知食人。何等¶
五。隨愛隨瞋隨怖隨癡不知得不得。若成¶
就五法。應立作知食人。何等五。不隨愛不隨瞋不隨怖不隨癡知得不得。即時一比丘¶
應僧中唱言。大德僧聽。比丘某甲。能為眾僧¶
作差食人。若僧時到僧忍聽。某甲比丘作差¶
食人。是名白。如是白二羯磨。僧立某甲比丘¶
作差食人竟。僧忍默然故。是事如是持。差食¶
人法者。應次第差。若汝某甲至某處。所差¶
比丘。有早得者。有晚得者。近得者遠得者。有
<pb:KR6k0016_T_034-0248c>¶
得美者得不美者。有晚得者作是言。故與我¶
是處。得遠處者亦言。故與我遠處。得不美者¶
言。故與我如是中間。更作餘語。佛言。應條名。¶
有比丘得惡處者。便拭名改易好處。佛言。應¶
書板作字集置一處和合從上座隨次第取。¶
有晚得者。有得遠處者。早至主人門外。在巷¶
頭立待食久住。心悶吐逆不樂。諸居士出見¶
語言。我等門內自恣聽汝入坐。比丘言。佛未¶
聽我等入白衣門內坐待食。是事白佛。佛言。¶
聽是比丘入白衣門內坐待食。時有象聲馬¶
聲男女聲。妨讀經坐禪。佛言。若妨者出門外。¶
門外待時。諸人來遶四邊看。見已皆笑。是事¶
白佛。佛言。應作土基。為風雨所惱。佛言。應¶
作屠蘇覆。薄故雨漏。佛言。應厚覆。厚覆已脊¶
上漏。佛言。更覆。又無坐處。佛言。應覓板木¶
坐上。有人偷板去。佛言。應陷著地中。又復失¶
去。佛言。應作士埵。不泥故。中有毒蛇蜈蚣。¶
囓諸比丘。佛言。應泥。泥已麁澁破衣。佛言。¶
應以細埿。諸比丘須水。佛言。應作井。作井已¶
即以鉢揵瓷取水甚難。佛言。應作瓶取水。¶
取水時不及。佛言。應以繩繫。諸比丘手軟牽¶
繩手痛。佛言。應作轆轤有人墮井。佛言。應¶
作欄。長老優波離問佛。以何物作井欄。佛言。¶
應以木石塼作。作已有婦女大小詣井取水。¶
時兩手相觸。佛言。井上作隔障。應各在一邊¶
汲水。有居士從舍內出。語比丘言。我某僧坊¶
作食。汝爾所人往彼僧坊中食。去時道中師¶
子虎狼熊羆諸難。是事白佛。佛言。應語檀越。
<pb:KR6k0016_T_034-0249a>¶
是中有如是怖畏。此間與我食。¶

佛在王舍城。爾時諸居士作種種粥。酥粥胡¶
麻粥乳粥油粥小豆粥磨沙豆粥麻子粥薄¶
粥。辦是粥已。持詣竹園。時六群比丘在僧坊¶
門邊立。遙見已問言。持何等物。答言。是粥。¶
又問。何等粥。答言。酥粥胡麻粥油粥乳粥小¶
豆粥磨沙豆粥麻子粥薄粥。爾時六群比丘¶
言。我等行去。先與我等酥粥胡麻粥油粥乳¶
粥小豆粥磨沙豆粥麻子粥。汝持薄粥入僧¶
坊與上座。諸比丘聞不知云何。是事白佛。佛¶
言。從今應羯磨立分粥人。所持盛粥器。即用¶
是器分粥。是中酥粥胡麻粥油粥乳粥小豆¶
粥磨沙豆粥麻子粥。上座得上肥膩者。下座¶
得底滓。若分薄粥時。上座得汁。下座得滓。是¶
事白佛。佛言。從今聽畜大瓮大盆。以粥集¶
著器中和合。以大鉢大揵瓷分與。分與¶
時不便。佛言。應作杓用分。用分已有殘者有¶
不足者。佛言。應更作小杓用分。¶

佛在王舍城竹園中。諸居士辦種種帶鉢那。¶
胡麻歡喜丸。石蜜歡喜丸。蜜歡喜丸。舍俱梨¶
餅。波波羅餅。曼提羅餅。象耳餅。餫飩餅。閻¶
浮利餅。持是餅向僧坊。六群比丘早起在門¶
邊立。見已問言。持何等物。答言種種帶鉢那¶
餅。所謂胡麻歡喜丸。石蜜歡喜丸。蜜歡喜丸。¶
舍俱利餅。波波羅餅。曼提羅餅。象耳餅。餫¶
鈍餅。閻浮利餅。六群比丘言。我欲行去。先¶
與我等胡麻歡喜丸石蜜歡喜丸密歡喜丸舍俱利餅¶
波波羅餅曼提羅餅。汝持象耳餛飩餅閻¶
浮利餅入與上座。諸比丘不知云何。是事
<pb:KR6k0016_T_034-0249b>¶
白佛。佛言。應羯磨立分帶鉢那人。分帶鉢那¶
人。應和合等分。若更有美者來。亦應次第與。¶
若今日不遍者。明日更有。應續次與。¶

佛在王舍城。爾時諸居士辦種種藥。所謂酥¶
油蜜石蜜薑椒蓽茇黑鹽訶梨勒鞞醯勒¶
阿摩勒波櫨路毘呪曼陀多耶摩那伽頭櫨醯¶
持詣竹園。爾時六群比丘早起門邊立。見已¶
問言。持何等物。答言。種種藥。所謂酥油蜜¶
石蜜薑椒蓽茇黑鹽訶梨勒鞞醯勒阿摩勒¶
波櫨路毘呪曼陀多那摩那伽頭櫨醯。六群¶
比丘言。我欲行去。與我酥油蜜石蜜薑椒蓽茇黑鹽。汝持訶梨勒鞞醯勒阿摩勒波櫨路¶
毘呪曼陀多那摩那伽頭櫨醯入僧坊與上¶
座。諸比丘不知云何。是事白佛。佛言。從今應¶
立分藥人。分藥人和合平等分與。若有貴價¶
藥來者。應別舉置。若病比丘索者。應與兩錢¶
半價藥。若索多者。應從索直。¶

佛在阿羅毘國。爾時阿羅毘國諸比丘。常從¶
居士索作器。諸居士言。我等云何能常供給¶
汝。等何不自畜作器。答言。佛未聽我等¶
畜作器。是事白佛。佛言。從今聽畜作器。阿羅¶
毘國僧坊中。有客作木師。有半月客作者。有¶
一月一歲客作者。是木師晝日作。暮去留作¶
器。便失。佛言。應立知作器比丘。立知作器比¶
丘。立作竟持作器聚在一處。有復失盡。是事¶
白佛。佛言。應羯磨一房舍舉作器。立作器房¶
法者。一心和合僧一比丘唱言。大德僧¶
聽。某房舍。僧立作舉作器房。若僧時到僧忍¶
聽。某房作舉作器處。是名白。如是白二羯磨。
<pb:KR6k0016_T_034-0249c>¶
僧立某房作舉作器房竟。僧忍默然故。是事¶
如是持。立是房已。知作器比丘。便持作器¶
著上下二房中。佛言。不應置兩處。若著上¶
房者。下房應與僧。若著下房。應與僧上房。¶
又一時諸比丘從憍薩羅國向舍衛國。道中¶
過一空僧坊中宿。諸比丘明日入村乞食。諸¶
居士問。汝何處宿。答言。僧坊中宿。是何房舍¶
中宿。答言。某房中。居士言。此是我房。何不¶
遣使語我等。當供養湯藥油燈燭臥具種種¶
所須。諸居士隨所房中宿者。各自將歸。與敷¶
坐處坐。自手行水。自與多美飲食。自恣飽滿。¶
以水澡漱。取小床坐聽說法。語諸比丘。我僧¶
房中有臥具前食後食。何不住此。復當供養¶
衣被願令是僧坊有。用諸比丘不知云。何是¶
事白。佛佛。言從今。聽若先空僧坊。中諸比丘¶
欲去。應羯磨立一比丘令常住。知僧坊立法¶
者。一心和合僧問言。誰能作常住比丘。知某¶
甲空增坊。若有比丘言我能。有五法。不應立¶
作常住比丘。何等為五。隨愛隨瞋隨怖隨¶
癡行不知分別應作不應作。若成就五法。應立¶
作常住比丘。不隨愛不隨瞋不隨怖不隨¶
癡知分別應作不應作。即時一比丘僧中唱¶
言。大德僧聽。某甲比丘。能作常住知某甲¶
空僧坊人。若僧時到僧忍聽。立某甲比丘常¶
住知某甲空僧坊人。是名白。如是白二羯磨。¶
僧立某甲比丘常住知某甲空僧坊竟。僧忍¶
默然故。是事如是持。知空僧坊常住比丘。應¶
巡行僧坊。先修治塔。次作四方僧事。次知¶
料理飲食事。次知應可分物。次知上座中
<pb:KR6k0016_T_034-0250a>¶
座下座比丘事。隨有大德高明比丘。不應使作¶
知僧坊比丘。應作是願。諸比丘未來者。當¶
來。已來者供給衣食臥具湯藥。不令有乏。能¶
作是願者。僧隨彼意與若須食。應自恣¶
與好食。若須房舍臥具。皆應自恣與。¶

有眾多王臣。數數詣竹園房舍觀看。若來時¶
索食薪火燈燭。若與畏犯。不與懼作患。不知¶
云何。以是事白佛。佛言。應立分處人。立分處¶
人已。不白眾僧。得用十九錢供給客。若更須。¶
應白僧竟與。¶

憍薩羅國有阿練兒住處。爾時有賊到阿練¶
兒處乞食。作食人言。食不由我不得與汝。汝¶
自從沙彌索。諸賊即從沙彌索。沙彌言。我不¶
得與汝。汝自從知食比丘索。即從知食比丘¶
索。知食比丘言。為僧故辦是食。不為汝等。賊¶
相謂言。是比丘何肯正爾與我食。便捉一¶
比丘手脚截腰斷。諸比丘不知云何。是事白¶
佛。佛言。若有如是怖畏處。若少乞與少。若¶
乞半與半。若都索都與。莫以是因緣故得大¶
衰惱。¶

佛在王舍城。爾時眾僧得衣。無人守護。佛言。¶
應立守護衣人。立守護衣人法者。一心和¶
合僧應問言。誰能為僧守護諸衣。若比丘言¶
我能若有五法不應立。何等五。不知是衣所¶
從得。不知衣價若得衣不知云何受。不知頭¶
數。忘著衣處。若成就五法應立。何等五。知衣¶
所從得。知是衣價。知應受。知頭數。不忘著衣¶
處。即時一比丘僧中唱言。大德僧聽。是某¶
甲。能為僧作守護衣人。若僧時到僧忍聽。
<pb:KR6k0016_T_034-0250b>¶
僧立某甲比丘作守衣人。是名白。如是白二¶
羯磨。僧立某甲比丘作守護衣人竟。僧忍默¶
然故。是事如是持。立守衣人已。未有分衣人。¶
佛言。應立分衣人。立法者。一心和合僧應問¶
言。誰能為僧作分衣人。若有比丘言我能。若¶
有五法不應立。何等五。不知衣財。不知衣色。¶
不知衣價。不知衣頭數。不知與未與。復有五¶
法。不應立作分衣人。何等五。隨愛隨瞋隨¶
怖隨癡不知與未與。若比丘成就五法。應¶
立作分衣人。知衣財知衣色知衣價知衣頭¶
數知與未與又有五法。不隨愛不隨瞋不隨怖不隨癡知與未與。即時一比丘僧中唱¶
言。大德僧聽。某甲比丘。能為僧作分衣人。若¶
僧時到僧忍聽。僧立某甲比丘作分衣人。是¶
名白。如是白二羯磨。僧立某甲比丘作分衣¶
人竟。僧忍默然故。是事如是持。¶

佛在舍衛國。無分浴衣人。是事白佛。佛言。應¶
立分浴衣人。是知分浴衣人。應隨上座次與。¶
佛在舍衛國。爾時祇陀林中僧坊中。無比丘¶
知時限唱時。無人打揵搥。無人掃灑塗治¶
講堂食處。無人次第相續敷床榻。無人教淨¶
果菜。無人看苦酒中虫。飲食時無人行水。眾¶
散亂語時。無人彈指。是事白佛。佛言。應立維¶
那。立維那法者。一心和合僧應問。誰為僧作¶
維那是中若比丘言我能。若有五法。不應立¶
作維那。何等五。隨愛隨瞋隨怖隨癡不知¶
淨不淨。若成就五法。應立作維那。五法者。不¶
隨愛不隨瞋不隨怖不隨癡知淨不淨。即¶
時一比丘僧中唱言。大德僧聽。是某甲比丘。
<pb:KR6k0016_T_034-0250c>¶
能為僧作維那。若僧時到僧忍聽。僧立某甲¶
比丘作維那。是名白。如是白二羯磨。僧立某¶
甲比丘作維那竟。增忍默然故。是事如是持。¶
作維那比丘。應知時限知唱時知打揵稚。知¶
掃灑塗治講堂食處。知次第相續敷床榻。知¶
教淨果菜。知看苦酒中虫。知飲食時行水。眾¶
散亂語時彈指。爾時諸沙彌。隨與和上阿闍¶
黎作。隨同和上同阿闍梨。隨相識共語共事。¶
隨同國土同城邑同聚落。諸比丘無沙彌者。¶
有諸惱亂。是事白佛。佛言。應立一人為主使¶
沙彌作。先修治塔事。次作四方僧事。次作飲¶
食事。次作可分物。次教與上座中座下座。如¶
是周遍一切僧作。應立分處沙彌人。立分處¶
沙彌人竟。應教先修治塔事。四方僧事作飲¶
食事。次作可分物。次第與上座中座下座。如¶
是周遍一切僧作。¶

佛在王舍城。爾時瓶沙王。往詣竹園觀看。王¶
問。長老摩訶迦葉今何所在。比丘答言。大王。¶
長老大迦葉。今於耆闍崛山上蹋泥。王即往¶
見問言。大德。何故自作。答言。大王。誰當為¶
我作。王言。我當與作人語已便還。第二瓶沙¶
王。又時往到竹園觀看。王問。長老大迦葉今¶
何所在。比丘答。於耆闍崛山上蹋泥。王¶
即往見問言。大德。何故自作。答言。大王。誰¶
當為我作。王言。我當與作人。大迦葉答言。大¶
王。數數。語而不與。時王慚愧小却一面。問諸¶
大臣。我先有是言不。大臣答言。王先有是言。¶
王言。何時。答言。某時日月。即計。先語已來¶
經五百日。王即下山。時人捕得五百群賊與
<pb:KR6k0016_T_034-0251a>¶
王。王問。此是何人。答言。是賊。王問。應與何¶
罪。大臣答言。罪應至死。王問賊言。汝能隨我¶
意行不。賊言。大王。欲何所作。王言。汝等能¶
供給善人以不。賊言。若我等受王大恩。不隨¶
行者當隨阿誰。大臣言。此賊必當偷奪諸比¶
丘物。王言。我能作方便令不偷奪。時王多給¶
田宅人民倍與稟食。去竹園不遠。立作淨人¶
聚落。時諸淨人。隨相識共語共事。隨同國城¶
邑隨怖畏。隨有因緣者供給。餘者不供給。是¶
事白佛。佛言。應立使淨人主。應教先作塔¶
事。次作四方僧事。次作飲食事。次作可分物¶
事。次教與上座中座下座作。如是周遍一切¶
僧作。聽立使淨人主者。還立白衣中勤修能¶
處分者(八法中臥具法第八竟)。¶
《十誦律》卷第三十五¶

