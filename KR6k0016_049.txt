#-*- mode: mandoku-view; -*-
#+DATE: 2015-08-30 20:40:33.211369
#+TITLE: 十誦律
#+PROPERTY: CBETA_ID T23n1435
#+PROPERTY: ID KR6k0016
#+PROPERTY: SOURCE Taisho Tripitaka Vol. 23, No. 1435
#+PROPERTY: VOL 23
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6k0016_T_049-0355c> ¶¶¶¶¶¶¶
#+PROPERTY: JUAN 49
¶
¶
《十誦律》卷第四十九(第八誦之二)¶
¶
後秦北印度三藏弗若多羅共羅什譯¶

毘尼增一之二¶
三法初¶

有三羯磨攝諸羯磨。謂白羯磨。白二羯磨。白¶
四羯磨。有三人必墮惡趣地獄中。何等三。若¶
人以無根波羅夷。謗清淨梵行比丘。是名初¶
人必墮地獄。有人生惡邪見作是言。諸欲中¶
無罪。以是故。是人深作放逸。自恣五欲。是第¶
二人必墮地獄。有人出家作比丘。犯戒內爛¶
流出。非沙門自言沙門。非梵行自言梵行。是¶
第三人必墮地獄。爾時世尊。欲明了此事。而¶
說偈言。¶

#+BEGIN_VERSE
「　妄語墮地獄
　及餘作重罪¶
　是惡不善人
　後俱受罪報¶
　夫人生世間
　斧在口中生¶
　以是自斬身
　斯由作惡言¶
　應呵而讚歎
　應讚歎而呵¶
　口過故得衰
　衰故不受樂
<pb:KR6k0016_T_049-0356a>¶
　如掩失財物
　是衰為尠少¶
　惡口向善人
　是衰重於彼¶
　尼羅浮地獄
　其數有十萬¶
　阿浮陀地獄
　三十六及五¶
　惡心作惡言
　輕毀聖人故¶
　壽終必當墮
　如是地獄中
#+END_VERSE
」¶

有三種證罪。見證罪。聞證罪。疑證罪。有三¶
法。毘尼中歌。如哭法。毘尼中露齒笑。如狂¶
法。毘尼中掉臂舞。如小兒法。如來有三種不¶
護無能知無能見。如來身行清淨。無不清淨。¶
是如來不護無能知無能見。如來口業意業¶
清淨。無不清淨。是如來不護無能知無能見。¶
世間有三大賊。無能及者。久壽作大罪。人無¶
能捉。何等三。有人野住。有嶮處住。有強力¶
住。云何野住。謂草林棘中。云何嶮處住謂¶
山嶮水曲中。云何強力住。謂手脚力。是¶
名二法世間大賊久壽作大罪人無能捉。如¶
是三事。有惡比丘。久壽作大罪久住。僧不能¶
擯。有野住山嶮住強力住。野住者。破戒內爛¶
流出。非沙門自言沙門。非梵行自言梵行。是¶
名野住。山嶮住者。邪見不如實說。如是見如¶
是語。無施無果無善惡報。無父母世間。無阿¶
羅漢。無須陀洹。無斯陀含。無阿那含。無今世¶
無後世。無得證法。是名嶮住。強力住者。依¶
語力依廣解力。是名強力住。是名三法有惡¶
比丘久壽作大罪僧不能疾擯。有三法。名大¶
賊。久壽作大罪。人不能疾捉。野住嶮處住。多¶
有財物。云何名野住。如先說。云何名嶮處¶
。如先說。云何名多有財物。大有田宅人
<pb:KR6k0016_T_049-0356b>¶
民財寶。是人作是念。若有道我者。我當與財¶
物。是名多有財物。是名三法大賊久壽作大¶
罪人不能疾捉。如是三法。有惡比丘。久壽作¶
大罪。僧不能疾擯。野住嶮住依物住。云何野¶
住。如先說。云何嶮住。如先說。云何依物住。¶
若多得施物。衣被飲食臥具醫藥種種諸物。¶
作是念。若有道我者。我與是物。是名依物住。¶
是名三法有惡比丘久壽作大罪僧不能疾¶
擯。復有三法。名大賊。久壽作大罪。人不能疾¶
捉。依野住依嶮處住依力住。云何依野住。如¶
先說。云何依嶮住如先說。云何依力住。若依¶
王若依王等。故作是念。有道我者。此人助我。¶
是名依力住。是為三法大賊久壽作大罪人¶
不能捉。如是三法。有惡比丘。久壽作大罪。僧¶
不能疾擯。依野住依嶮住依力住。云何依野¶
住。如先說。云何依嶮住。如先說。云何依力¶
住。若比丘依誦修多羅者誦毘尼者誦阿毘¶
曇者。作是念。有人道我者。此人助我。是名三¶
法有惡比丘久壽作大罪僧不能疾擯。世間¶
有三大賊。何等三。一者作百人主故。百人恭¶
敬圍遶。二百三百四百五百人主故。五百人¶
恭敬圍遶。入城聚落穿踰牆壁。斷道偷奪破¶
城殺人。是名初大賊。二者有比丘。用四方僧¶
園林中竹木根莖枝葉華果財物飲食。賣以¶
自活。若與白衣知識。是名第二賊。三者¶
有比丘。為飲食供養故。空無過人聖法。故作¶
妄語自說言得。若與百人乃至五百人恭敬¶
圍遶。入城聚落受他供養小食中食。是第¶
三大賊。是中百人賊主。二百三百四百五百
<pb:KR6k0016_T_049-0356c>¶
人主。恭敬圍遶。入城聚落穿踰牆壁。斷道偷¶
奪破城殺人。此名小賊。若有比丘。用四方僧¶
園林中竹木根莖枝葉華果財物飲食。賣以¶
自活。若與知識白衣。是亦小賊。佛言。是¶
第三賊。於天人世間魔界梵世沙門婆羅門¶
天人眾中。最是大賊。謂為飲食故。空無過人¶
聖法。故作妄語自說言得。若與百人至五百¶
人。恭敬圍遶入城聚落。受他供養小食中食。¶
是名大賊。佛說偈言。¶

#+BEGIN_VERSE
「　比丘未得道
　自說言得道¶
　天人中大賊
　極惡破戒人¶
　是癡人身壞
　當墮地獄中
#+END_VERSE
」¶

(三法竟)。¶

四法初¶

有四種和尚。有和尚。與法不與食。有和尚¶
。與食不與法。有和尚。與法與食。有和尚¶
。不與法不與食。是中與法不與食者。應住¶
是和尚邊。與食不與法者。不應住。與法與¶
食者。如是應盡形住。不與法不與食者。不應¶
問晝夜應捨去。阿闍梨亦如是。有四種¶
人。數數犯戒數數悔過。一者無羞。二者輕戒。¶
三者無怖畏心。四者愚癡。是名四種人數數¶
犯戒數數悔過。世間有四種人。見犯罪生怖¶
畏。何等四。若有人著黑衣。奔頭往多人¶
所。作是言。我作惡不善可羞。隨眾人所¶
喜。我當作之。時彼眾人呵責驅出。有智人見¶
已作是言。是人著黑衣。奔頭往多人所。作¶
是言。我作惡不善可羞。隨眾人所喜。我當作¶
之。作惡業故。眾呵驅棄。我當自勅亦教餘人。
<pb:KR6k0016_T_049-0357a>¶
莫作如是惡業。如是有比丘。於波羅提提舍¶
尼中。生怖畏心。應如是知。未犯者不犯。若已¶
犯者。疾如法悔過。是名初人見罪怖畏。有人¶
著黑衣。奔頭捉棒著肩上。往多人所作是言。¶
我作惡罪不善可羞。隨眾所喜我當作之。時¶
彼眾人即取其棒打已驅出。有智人見作是¶
言。是人作惡不善故得大罪。我當自勅亦教¶
餘人莫作如是惡業。如是有比丘。於波夜提¶
中生怖畏心。如是惡業如是有比丘於波逸提知。未犯者不犯。若已¶
犯者疾悔過。是名第二見罪怖畏。有人著黑¶
衣。奔頭捉鐵碪著肩上。往多人所作是言。¶
我作惡不善。隨眾所喜我當作之。時彼眾人¶
即以鐵碪打之。利刀恐之。驅出城西¶
門。著於塹中。有智人見已作是言。是人作惡¶
業故得大罪。我當自勅亦教餘人。莫作如是¶
惡。如是有比丘。於僧伽婆尸沙中生怖畏心。¶
應如是知。未犯者不犯。若已犯者疾應悔過。¶
是名第三見罪怖畏。有如捕賊師捕得實賊。¶
反縛兩手打鼓循行。出南城門坐著標下。便¶
截其首。有智人見已作是言。是人作惡業故¶
得大罪。我當自勅亦教餘人莫作如是惡業。¶
如是有比丘。於波羅夷中生怖畏心。應如是¶
知。未犯者終不敢犯。是名第四見罪怖畏。有¶
四種羯磨。非法別眾。非法和合眾。有法別眾。¶
有法和合眾。是中非法別眾羯磨者。是不名¶
作羯磨。非法和合眾羯磨者。亦不名作¶
羯磨。有法別眾作羯磨者。亦不名作羯磨。¶
有法和合眾羯磨者。是名作羯磨。非法¶
別眾作羯磨者。是羯磨。非法別眾應遮應置。
<pb:KR6k0016_T_049-0357b>¶
非法和合眾作羯磨者。是羯磨。非法和合眾¶
應遮應置。有法別眾作羯磨者。是羯磨。有法¶
別眾應遮應置。有法和合眾作羯磨者。是羯¶
磨。有法和合眾。不應遮不應置。非法別眾作¶
羯磨者。是非法別眾羯磨莫作。不名作不好¶
不名好。應遮應置。非法和合眾作羯磨者。是¶
羯磨。非法和合眾莫作不名作不好不名好。¶
應遮應置。有法別眾作羯磨者。是羯磨。有法¶
別眾莫作。不名作不好不名好。應遮應置。有¶
法和合眾作羯磨者。是羯磨。有法和合眾是應¶
作。名作是好名好。不應遮不應置。有四種人。¶
一者麁人。二者濁人。三者中間人。四者上¶
人。如是僧中。有四種斷事人。有僧斷事¶
人。無羞不善議不善文句。有僧斷事人。無¶
羞善議善文句。有僧斷事人。有羞不善。議¶
不善文句。有僧斷事人。有羞善議善文句。¶
若僧斷事人。無羞不善議不善文句者。是名¶
麁人。若僧斷事人。無羞善議善文句者。是¶
名濁人。若僧斷事人。有羞不善議不善文句¶
者。是名中間人。若僧斷事人。有羞善議善¶
文句者。是名上人。若僧斷事人。無羞不善¶
議不善文句者。無人親近。若僧斷事人。無¶
羞善議善文句者。有人親近。若僧斷事人。¶
有羞不善議不善文句者。無人親近。若僧斷¶
事人。有羞善議善文句者。有人親近。若僧¶
斷事人。無羞不善議不善文句者。是名不可¶
共語。若僧斷事人。無羞善議善文句者。是¶
可共語。若僧斷事人。有羞不善議不善文句¶
者。是不可共語。若僧斷事人。有羞善議善
<pb:KR6k0016_T_049-0357c>¶
文句者。是可共語。若僧斷事人。無羞不¶
善議不善文句者。如是斷事人。可嫌可訶¶
應擯不好人。迷亂愁憂生悔恨心。何以¶
故。如是斷事人。僧中未起諍事便起。已起事¶
不可滅。若僧斷事人。無羞善議善文句者。¶
如是斷事人。可嫌可訶應擯。是不好人。迷¶
亂。愁憂生悔恨心。何以故。如是斷事人。僧中¶
未起諍事便起。已起事不可滅。若僧斷事¶
人。有羞不善義不善文句者。如是斷事者。應¶
教義教文句。若僧斷事人。有羞善義善文¶
句。是斷事者應讚歎稱善。何以故。是人來僧¶
中斷事時。未起諍者不起。已起者滅。有四種¶
義。有義非法分別他不撿究撿究不受。有義¶
非法不分別他撿究撿究受。有義如法分別他¶
不撿究撿究不受。有義如法不分別他撿究¶
撿究受。是中義。非法分別他不撿究撿究不¶
受。是名三過。如非法者。是過。如分別他者。¶
是過。如不撿究撿究不受者。是二過。是中¶
有義。非法不分別他撿究撿究受。是一過。如¶
非法者。是過。如不分別他者。是非過。如撿究¶
撿究受。是非過。是中義。如法分別他不撿究¶
撿究不受。是二過。如法者。是非過。如分別他¶
者。是過。如不撿究撿究不受。是過。是中義。¶
如法不分別他撿究撿究受。是皆非過。如法¶
者是非過。如不分別他者。是非過。如撿究撿¶
究受者。是非過。有四行。闥利吒比丘不能¶
滅諍。愛瞋怖癡。是名四行。闥利吒比丘不¶
能滅諍。有四行。闥利吒比丘能滅諍。不愛¶
不怖不瞋不癡。是名四行。闥利吒比丘能
<pb:KR6k0016_T_049-0358a>¶
滅諍。有四行。闥利吒比丘。不善觀義。不善¶
取義。不應讚便讚。應讚而不讚。不應¶
敬而敬。應敬¶
而不敬。有四行。闥利吒比丘。善觀義善取¶
義。不應讚不讚。應讚而讚不應¶
敬不敬。應敬而敬。是¶
名四行。闥利吒比丘能滅諍。有四行。闥利吒¶
比丘不善觀義。不善取義。以力勢語。不從¶
他乞聽便出他罪。先有嫌心悔心。有見嫌見¶
悔。自用意。是名四行不能滅諍。有四行。闥利吒¶
比丘能滅諍。善觀義善取義。不以力勢。¶
從他乞聽。先無嫌心悔心。無見嫌見悔。不自¶
用意是名四行能滅諍。有四行。闥利吒比¶
丘有罪。愛瞋怖癡故有罪過。有四行。闥利吒¶
比丘無罪。不愛不瞋不怖不癡故無罪過。¶
有四行。闥利吒比丘有罪過。不善觀議。不¶
善取議。不應讚而讚。應讚不讚。不應清淨¶
令清淨。清淨不令清淨。是名四行有罪¶
過。有四無罪過。善觀義善取¶
義。不應讚不讚。應讚而讚。不清淨不與清淨。¶
應清淨與清淨。是名四行無罪過。有四行。¶
闥賴吒比丘有罪過。不善觀義不善取義。¶
以力勢不乞聽。先有嫌悔心。有見嫌見悔¶
自用意。是名四行有過。有四行。闥賴吒比丘無過。善觀義善取議。不以力勢。從他乞¶
聽。先無嫌悔心。無見嫌見悔。不自用意。¶
是四無過(四法竟)。¶

五法初¶

佛在釋迦國。大愛道比丘尼。往詣佛
<pb:KR6k0016_T_049-0358b>¶
所。頭面作禮一面立白佛言。善哉世尊。¶
願略說法非法毘尼非毘尼。令我知是法是¶
毘尼是佛法。佛言。瞿曇彌。若知是法。隨欲不¶
隨無欲。隨過不隨無過。隨增長不隨不增長。¶
一向不轉隨煩惱不離。大愛道。汝定知是非¶
法非毘尼非佛法。瞿曇彌。若知是法。不隨欲¶
隨無欲。不隨過隨無過。隨不增長不隨增長。¶
不隨煩惱。大愛道。汝定知是法。是毘尼是佛¶
法。爾時瞿曇彌比丘尼。往詣佛所。頭面作禮¶
在一面立。白佛言。善哉世尊。願略說法非法¶
毘尼非毘尼。令我知是法是毘尼是佛法。佛¶
言。瞿曇彌。汝若知是法。隨貪不隨無貪隨無¶
厭不隨厭。隨多欲不隨少欲。隨難滿不隨不¶
難滿。隨難養不隨不難養。瞿曇彌。汝定知是¶
非法非毘尼非佛法。瞿曇彌。汝知是法。隨無¶
貪不隨貪。隨少欲不隨多欲。隨有厭不隨無¶
厭。隨不難滿不隨難滿。隨不難養不隨難養。¶
瞿曇彌。汝定知是法是毘尼是佛法。¶

爾時長老優波離往詣佛所。頭面作禮在一¶
面坐。白佛言。世尊。有幾法正法滅亡沒。佛¶
言。優波離。有五法正法滅亡沒。何等五。有比¶
丘無欲。是名一。鈍根是名二。雖誦議句¶
不能正受。亦不能令他解了。是名三。不能¶
令受者有恭敬威儀。有說法者不能如法教。¶
是名四。鬪諍相言不在阿練若處。亦不愛敬¶
阿練若處。優波離。是名五法。令正法滅亡沒。¶
有五法。正法不滅不亡不沒。有欲利根能誦¶
義句。能正受能為人解說。能令受者有威儀¶
恭敬。有說法者能如法教。無鬪諍相言。在阿
<pb:KR6k0016_T_049-0358c>¶
練若處。愛敬阿練若處。是名五法。正法不滅¶
不亡不沒。優波離。更有五法。正法滅亡沒。何¶
等五。有比丘。不隨法教隨非法教。不隨忍法¶
隨不忍法。不敬上座無有威儀。上座不以法¶
教授。上座說法時愁惱。令後眾生不得受學¶
修多羅毘尼阿毘曇。上座命終已後。比丘放¶
逸習非法失諸善法。是名五法。正法滅亡¶
沒。佛語優波離。更有五法。正法不滅不亡不¶
沒。有比丘。隨法教不隨非法教。隨忍不隨不¶
忍。敬上座有威儀。上座能以法教。說法時不¶
愁惱。令後眾生得受學修多羅毘尼阿毘曇。¶
上座命終已後。比丘不放逸習善法。是名五¶
法。正法不滅不亡不沒。長老難提往詣佛所。¶
頭面作禮在一面坐。白佛言。世尊。正法滅¶
像法時。有幾非法在世。佛言。難提。正法滅¶
像法時。有五非法在世。何等五。佛言。正法¶
滅像法時。有比丘。心得小止。便謂已得聖法。¶
是名初非法在世。難提。正法滅像法時。白衣¶
生天。或有出家者。墮惡道中。是名第二非¶
法在世。難提。正法滅像法時。有人捨世間業¶
出家破戒。是名第三非法在世。難提。正法滅¶
像法時。有破戒者多人佐助。有持戒者無人¶
佐助。是名第四非法在世。難提。正法滅像法¶
時。無不被罵者。乃至阿羅漢亦被罵。是¶
名五非法在世。更有比丘重問此事。佛即¶
以是事語諸比丘。佛告優波離。當來有五怖¶
畏。今者未有。應知是事求方便滅。何等五。後¶
有比丘。不修身不修戒不修心不修智。是不¶
修身戒心智。已度他出家受戒。不能令修身
<pb:KR6k0016_T_049-0359a>¶
修戒修心修智。自不調伏。復度他出家受戒。¶
是亦不能修身修戒修心修智。是法中過¶
毘尼中過。毘尼中過法中過。優波離。是¶
名當來初怖畏。今未有。應知是事求¶
方便滅優波離。後有比丘。不修身不修戒不¶
修心不修智。是不修身戒心智。已與他依止¶
畜沙彌。不能令修身修戒修心修智。是不調¶
伏。復與他依止畜沙彌。不能令修身修戒修¶
心修智。是法中過毘尼中過。毘尼中過是法¶
中過優波離。是名第二第三怖畏。應知是事¶
求方便滅。優波離。後有比丘。不修身不修戒¶
不修心不修智。是不修身戒心智。已與淨人¶
沙彌相近住。不知三相掘地斷草用水溉灌。¶
是法中過毘尼中過。毘尼中過是法中過。優¶
波離。是名第四怖畏。今未有當來有。應知是¶
事求方便滅。優波離。後有比丘。不修身不修¶
戒不修心不修智。是不修身戒心智。已共誦¶
修多羅毘尼阿毘曇。以前後著中。以中著前¶
後。現見不知白法犯非犯。是法過毘尼¶
過。毘尼過法過。優波離。是名第五怖畏。今未¶
有當來有。應知是事求方便滅。佛語優波離。¶
更有五怖畏。今未有當來有。應知是事求方¶
便滅。何等五。優波離。當來比丘。不修¶
身不修戒不修心不修智。是不修身戒心智。¶
已無欲鈍根。雖誦句義不能正受。優波離。是¶
初怖畏。今未有當來有。應知是事求方便滅。¶
優波離。當來有比丘。不修身不修戒不修心。¶
不修智。是不修身戒心智。已與比丘尼相近。¶
或犯大事捨戒還俗。優波離。是第二怖畏。今
<pb:KR6k0016_T_049-0359b>¶
未有當來有。應知是事求方便滅。優波離。當¶
來有比丘。不修身不修戒不修心不修智。是¶
不修身戒心智。已如來所說甚深修多羅。空¶
無相無願十二因緣諸深要法。不能信樂受¶
持。雖受不能通利。如是說時。無憐愍心無愛¶
樂心。好作文頌莊嚴章句。樂世俗法。隨¶
世所欲有信樂心。說俗事時有愛樂心。是故¶
如來所說甚深修多羅。空無相無願十二因¶
緣諸深法滅。優波離。是第三怖畏。今未有當¶
來有。應知是事求方便滅。優波離。當來有比¶
丘。不修身不修戒不修心不修智。是不修身¶
戒心智。已為衣食故。捨阿練若處。捨林樹下。¶
入聚落中。為衣食故。多所求覓。求覓時¶
擾亂。優波離。是第四第五怖畏。今未有¶
當來有。應知是事求方便滅。爾時有迦羅比¶
丘。喜往不可行處。與他共語。大童女寡婦婦¶
婬女比丘尼。佛言。比丘有五不應行處。何等¶
五。童女寡婦婦婬女比丘尼。更有五不應行¶
處。何等五。賊家栴陀羅家沽酒家婬女家¶
屠兒家。若比丘往五不應行處。與他共語。¶
令人生疑謂非梵行。童女寡婦婦婬女比丘¶
尼。是名五不應行處。令人生疑謂非梵行。復¶
有五事不應行處。與他共語。令人生疑謂作¶
惡法。賊家栴陀羅家屠兒家婬女家酤酒¶
家。是名五不應行處。令他生疑謂作惡法。¶
有五惡法故應知惡比丘。如小兒不能善語。¶
無男子行。所謂欲瞋怖癡。不消供養。是五法¶
故名惡比丘。如小兒癡。不能善語無男子行。¶
如是惡比丘尼。惡式叉摩尼。惡沙彌惡沙彌尼
<pb:KR6k0016_T_049-0359c>¶
皆如是小兒癡不善語無男子行。欲瞋怖癡¶
不消供養。有五法。惡比丘有罪過。欲瞋¶
怖癡不消供養。是名五法惡比丘有罪有過。¶
如是惡比丘尼。惡式叉摩尼。惡沙彌惡沙彌尼¶
。欲瞋怖癡不消供養故有罪有過。有五非毘¶
尼。何等五。犯波羅夷僧伽婆尸沙波夜提波¶
羅提提舍尼突吉羅。是名五非毘尼。有五毘¶
尼。不犯波羅夷僧伽婆尸沙波夜提波羅提¶
提舍尼突吉羅。是名五毘尼有五塵坌不受¶
得噉。食塵水塵衣塵穀塵一切塵。是名五塵¶
坌。不須更受得噉。有五種受。手來手受。衣¶
裓來衣裓受。篋來篋受。器來器受。污賤¶
國放地受。是名五受。更有五受。身身受。¶
身身相觸受。身身並受。身並相觸受。污賤¶
國放地受。是名五受。有五非法自言。何等¶
五。以王怖自言。以賊怖自言。以斷事人怖¶
自言。以惡獸怖自言。誣己自言。是名五非法¶
自言。有五如法自言。非王怖自言。非賊怖自¶
言。非斷事人怖自言。非惡獸怖自言。非誣己¶
自言。是名五如法自言。有五非法見過。何謂¶
五。向別住人。不共住人。非受具戒眾。犯無¶
殘事。不見是事悔過。是名五非法見過。有¶
五如法見過。不向別住人。不向不共住人。不¶
向未受具戒眾。犯有殘事。見是事悔過。是¶
名五如法見過。有五種阿闍梨。出家阿闍梨。¶
教授阿闍梨。羯磨阿闍梨。依止阿闍梨。受法¶
阿闍梨。是名五種阿闍梨。有五種弟子。出家¶
弟子。教授弟子。羯磨弟子。依止弟子。受法弟¶
子。是名五弟子。應好恭敬五阿闍梨。
<pb:KR6k0016_T_049-0360a>¶
若不恭敬者有罪過。有五種布薩。說戒經布¶
薩。心念布薩。獨在住處布薩。清淨布薩。自恣¶
布薩。是名五種布薩。有諸比丘。不乞聽。舉他¶
罪。令憶念。是比丘嫌。是事白佛。佛言。從¶
今先不乞聽。不得舉他罪令憶念。若舉令憶¶
念者突吉羅罪。是罪人於僧中。無恭敬心¶
無恭敬語。佛言。若來者應教住五法中。教從¶
坐起偏袒著衣脫革屣右膝著地合掌在前。¶
有舉罪者無恭敬。佛言。應教住五法中。教從¶
坐起偏袒右肩脫革屣右膝著地合掌在前。¶
諸比丘不知云何乞聽。佛言。有五事乞聽。應¶
語彼言。我今語汝示汝舉汝令汝憶念汝聽¶
我。諸比丘不知云何與聽。是事白佛。佛言。有¶
五事與聽。應言。語我示我舉我令我憶念聽¶
汝。是名五。又現前不知云何與聽。佛言。有五¶
種與。汝云何舉我。見耶聞耶疑耶。身犯口犯。¶
更有五種。現前與聽。汝舉我波羅夷僧伽婆¶
尸沙波夜提波羅提提舍尼突吉羅耶。更有¶
五種。現前與聽。汝與我犯惡口突吉羅耶。¶
犯偷蘭遮突吉羅耶。犯毘尼突吉羅耶。犯¶
眾學法耶。犯威儀耶。更有五法。現前應與聽。¶
汝舉我何事。有殘犯。無殘犯。有殘無殘犯。聚¶
落中犯。阿練若處犯。如是現前語已生怖畏。¶
佛言。有五事。現前應安慰。莫怖莫驚莫覆藏。¶
莫走莫群黨。莫不犯言犯。莫群黨已。犯言不¶
犯。更有五事應安慰。我不兇暴說。不受不¶
具足事。亦不直受。不受不定說。我當三問汝。¶
如是安慰時。彼作異種語。佛言。應以五事撿¶
究問是事。更以異事答當記識。若默然當記
<pb:KR6k0016_T_049-0360b>¶
識。汝惱他有所犯。不見過。當作不見擯。見罪¶
不悔。當作不作擯。不捨惡邪見。惡邪見不捨¶
已。當作不捨惡邪見擯。更有五法。應撿¶
究。應苦切作苦切。應依止作依止。應驅出作¶
驅出。應下意作下意。應覓罪相作覓罪相。如¶
是優波離。是名乞聽安慰有羞。無羞人來時。¶
應知乞聽。應知與乞聽。又非法者不應助。如¶
法者應助。優波離。我見比丘舉他。非實不以¶
實。非時不以時。麁惡不以軟善。有瞋無慈。無¶
益利不以益利。若比丘不實舉他。有是五事。¶
應教令生悔。若不實舉他。無實有悔。是事¶
應置。非時不以時。麁惡不以軟善。有瞋無慈。¶
無益不以益利。優波離。是比丘以非實舉他。¶
有五事應教令生悔。優波離。是名五事不實¶
舉他。應斷彼非實舉者。有五事不應悔。非¶
實不以實。非時不以時。惡不以善。瞋不以慈。¶
無益不以益利。優波離。彼非實舉者。有五是¶
不應悔。優波離。我見比丘舉他。實非不¶
實。時非不時。善非不善。慈非不慈。益非不益。¶
是名五實舉比丘不生悔。優波離。彼實舉¶
者。有五事應悔。是實非不實。時非不時。善非¶
不善。慈非不慈。益非不益。是名五。彼實舉¶
者應悔。有五非法語。非實不以實。非時不以¶
時。非善不以善。非慈不以慈。非益不以益。有¶
五如法語。實非不實。時非不時。善非不善。慈¶
非不慈。益非不益。有五嫌呵。責不責問約勅¶
教。責者。有所責。謂莫婬莫偷莫殺生莫身相¶
觸莫殺草莫過中食莫飲酒。是名責。不責者。¶
不婬不偷不殺生不身相觸不殺草不過中食
<pb:KR6k0016_T_049-0360c>¶
不飲酒。問者問言婬耶盜耶殺耶身相觸¶
耶過中食殺草飲酒耶。約勅者。若婬¶
墮地獄餓鬼畜生中。若偷殺生若身相觸¶
殺草過中食飲酒。生地獄餓鬼畜生中。教者。¶
言不應婬不應偷不應殺生不應身相觸不應¶
過中食不應殺草不應飲酒。更有五嫌呵。¶
責不責問現他過激列他。責不責問。如先說。¶
現他過者。我不婬他婬。隨語得突吉羅。我不¶
偷不殺不身相觸不殺草不過中食不飲酒他¶
飲酒。隨語得突吉羅。是名現他過。激列者。激¶
列言我不婬不偷不殺生不身相觸不殺草不¶
過中食不飲酒。是名激列。有五調伏。苦切依¶
止驅出下意不見擯。有五舉事。見舉聞舉疑¶
舉身犯口犯。復有五舉事。犯波羅夷僧伽婆¶
尸沙波夜提波羅提提舍尼突吉羅。復有五¶
舉事。惡口突吉羅。偷蘭遮突吉羅。毘尼突吉¶
羅。眾學法突吉羅。威儀突吉羅。持律者有五¶
益利。何等五。戒身牢固。無能教者。說戒經¶
時無所畏難。能斷他疑。能立正法。持律復有¶
五利。知犯。知不犯。知輕。知重。善廣誦戒。持¶
律有五利。知出家法。知羯磨。知威儀。知依¶
止。知障道法。知不障道法。有五事。闥利吒比¶
丘不能滅諍。非法言法。法言非法。非毘尼言¶
毘尼。毘尼言非毘尼。犯言不犯。是名五事。闥¶
利吒比丘不能滅諍。有五事。闥利吒比丘能¶
滅諍。非法言非法。法言法。非毘尼言非毘尼。¶
毘尼言毘尼。犯言犯。復有五。闥利吒比丘不¶
能滅諍。不犯言犯。犯言不犯。輕言重。重¶
言輕。有殘言無殘。是名五事。闥利吒比丘不
<pb:KR6k0016_T_049-0361a>¶
能滅諍。復有五。闥利吒比丘能滅諍。犯言犯。¶
不犯言不犯。輕言輕。重言重。殘言殘。是名¶
五。闥利吒比丘能滅諍。復有五。闥利吒比丘¶
不能滅諍。有殘言無殘。無殘言有殘。常所行¶
事言非常所行事。非常所行事言是常所行¶
事。鬪諍相言。是名五事不能滅諍。復有五事。¶
闥利吒比丘能滅諍。有殘言有殘。無殘言無¶
殘。常所行事言是常所行事。非常所行事言¶
非常所行事。不鬪諍相言。是名五事能滅諍。¶
復有五。闥利吒比丘不能滅諍。不通利毘尼。¶
不能分別相似句義。不能善說戒。不能令有¶
疑者親近不能立正法。是名五事。闥利吒比¶
丘不能滅諍。復有五。闥利吒比丘能滅諍。通¶
利毘尼。能分別相似句義。善說戒。能令有疑¶
者親近。能立正法。是名五事。闥利吒比丘能¶
滅諍。復有五。闥利吒比丘不能滅諍。破戒。破¶
見。不能如法求滅諍事。不能通經與阿毘曇¶
相應。不能分別句義相應。是名五事。闥利吒比丘不能滅諍。復有五。闥利吒比丘能滅諍。¶
不破戒。不破見。能求滅諍事。能通經與阿毘¶
曇相應。能分別句義相應。是名五。闥利吒比丘能滅諍。復有五。闥利吒比丘不能滅諍。¶
不能和合眾。不能取二眾意。不能止二諍。不¶
能斷罪所受法。不能次第說。是名五。闥利吒¶
比丘不能滅諍。復有五。闥利吒比丘能滅¶
諍。能和合眾。能取二眾意。能止二諍。能斷¶
罪所受經法。能次第說。是名五闥利吒比丘¶
能滅諍。復有五。闥利吒比丘不能滅諍。不善¶
取滅諍事。不能善知諍起因緣。不能善和諍。
<pb:KR6k0016_T_049-0361b>¶
不能善滅諍。不能滅已令更不起。是名五闥¶
利吒比丘不能滅諍。復有五。闥利吒比丘能¶
滅諍。善取滅諍事。善知諍起因緣。能善¶
和諍。能善滅諍。滅已更不令起。是名五闥利¶
吒比丘能滅諍。復有五。闥利吒比丘不能滅¶
諍。愛瞋怖癡不能善滅諍。是名五闥利吒比¶
丘不能滅諍。復有五。闥利吒比丘能滅諍。不¶
愛不瞋不怖不癡能善滅諍。是名五。闥利吒¶
比丘能滅諍。復有五。闥利吒比丘不能滅諍。¶
不能分別相似句義。不應讚而讚。應讚而不¶
讚。不應清淨令清淨。應清淨不令清淨。¶
。是名五。闥利吒比丘¶
不能滅諍。復有五。闥利吒比丘能滅諍。能分¶
別相似句義。不應讚不讚。應讚而讚。不應清¶
淨不令清淨。應清淨令清淨。¶
。是名五。闥利吒比丘能滅諍。復有¶
五。闥利吒比丘不能滅諍。不能善分別句義。¶
僧中恃力而說。不從他乞聽便舉他罪。於他¶
有嫌。悔過已故有嫌見。有嫌說他事不能止¶
諍。是名五。闥利吒比丘不能滅諍。復有五。闥¶
利吒比丘能滅諍。善知分別句義。不恃力說。¶
乞聽而舉。於他無嫌。悔過已無嫌見能滅諍。¶
是名五。闥利吒比丘能滅諍。¶

知食人有五事。先未差不應差。若差應置。愛¶
瞋怖癡不知得不得。是名五。知食人先未¶
差。不應差已差應置復有五事。知食人。先未¶
差應差。若已差不應置。無愛無瞋怖癡¶
知得不得。是名五。應差知食人。復有五事。知¶
食人。未差不應差。已差不應約勅。愛瞋怖癡
<pb:KR6k0016_T_049-0361c>¶
不知得不得。是名五。復有五。知食人。未差應¶
差。已差應約勅。不愛瞋怖癡知得不得。是名¶
五。應差知食人。復有五。不應差。已差應滅。¶
愛瞋怖癡不知得不得。是名五。復有五。知食¶
人。未差應差。已差不應滅。不愛瞋怖癡知得¶
不得。是名五。應差不應滅。如是應滅。如¶
是不應滅。如是應呵。如是不應呵。如是應¶
舉。如是不應舉。如是應毀。如是不應毀。如¶
是迷亂。如是不迷亂。如是應嫌。如是不應¶
嫌。生疑悔無疑悔。有犯無犯。有事無事。有¶
惱無惱。惱他不惱他。變異不變異。熱不熱。愛¶
語不愛語。有損無損。羞賢聖。賢聖所讚。¶
向惡道不向惡道。趣地獄趣天上。生死久遠。¶
生死不久遠。住生死入泥洹。如差知食人。十¶
三人亦如是。¶

有五事諍難滅。不求僧斷。不順佛語。不如法¶
白。二眾諍心不息。所犯不求清淨。是名五諍¶
難滅。復有五諍易滅。求僧斷。順佛語。如法¶
白。二眾諍心息。所犯求清淨。是名五諍易滅¶
有五事。不應取諍諍心不息。依恃官勢。依恃¶
白衣。依有勢力者。不依僧。不依闥利吒比丘。¶
是名五不應取諍。有五事。應取諍。諍心息。不¶
恃官勢。不恃白衣。不恃有力勢者。依僧。依闥利¶
吒比丘。是名五應取諍。優波離。闥利吒比丘。¶
取諍時有五事。自觀觀他已應取諍。先來戒¶
清淨。多聞廣知經法。僧中多有持修妬路毘¶
尼摩多羅伽者。有說佛法處能取。僧中多¶
有上座闥利吒比丘中座比丘下座比丘。二¶
眾和合如法分別僧中多有持戒者。乃至不
<pb:KR6k0016_T_049-0362a>¶
破小戒。依修多羅。善求覓除滅二諍。利益安¶
樂眾生。憐愍世間生人天因緣。是名自觀觀¶
他。有五事諍難滅。共諍比丘。依恃官。恃白¶
衣。恃白衣故惱上座。與白衣衣食不與法。不¶
如法求諍。是名五諍難滅。有五事諍易滅。不¶
恃官。不恃白衣。不惱僧。與白衣法不與衣食。¶
如法求諍。是名五諍易滅。復有五事諍難滅。¶
二眾以力取諍。不善取諍。不善取滅諍事。¶
不善取滅諍義。諍比丘不敬上座中座下座¶
比丘。是名五諍難滅。有五事諍易滅。二眾不¶
以力取諍。善取滅諍事。善取滅諍¶
義。諍比丘恭敬上座闥利吒比丘中座比丘¶
下座比丘。是名五諍易滅。¶

復有五事不應取諍。依官恃白衣恃白衣。惱¶
僧與白衣衣食不與法。不如法求諍。是名五¶
不應取諍。有五事應取諍。不恃官。不恃¶
白衣。不惱僧。與白衣法不與衣食。如法求諍。¶
是名五應取諍。復有五事不應取諍。二眾以¶
力取諍。不善取諍。不善取滅諍事。不善取¶
滅諍義。不敬上座中座下座。是名五不應¶
取諍。復有五事應取諍。二眾不以力取諍。¶
善取諍。善取滅諍事。善取滅諍義。恭敬上座¶
闥利吒比丘中座下座比丘。是名五事應取¶
諍。復有五事。闥利吒比丘不能滅諍。不善誦¶
毘尼。不能說相似句義。諍比丘執所犯事。如¶
鉤鎖不滿五歲依止他。不解十直。是名¶
五。闥利吒比丘不能滅諍。復有五¶
。闥利吒比丘能滅諍。善誦毘尼。能分¶
別相似句義。不執所犯。滿五歲不依
<pb:KR6k0016_T_049-0362b>¶
止他。解十直。是名五。闥利吒比丘能滅諍。佛¶
語優波離。闥利吒比丘取諍時。應以五事觀。¶
此中誰先來清淨持戒。誰多聞智慧善誦阿¶
含。誰於師如法。誰信佛法僧。誰不輕佛戒。是¶
名五。闥利吒比丘。應以此五事善觀諍者。¶
又優波離。有諍比丘。到闥利吒比丘邊。求斷¶
諍相言時。是闥利吒比丘。以此五事觀已取¶
諍。誰先來持戒清淨。誰多聞誦阿含。誰有¶
可貴事。先不與闥利吒比丘有嫌耶。能取¶
滅諍。如佛法毘尼滅。是名優波離有諍比丘¶
相言時。闥利吒比丘以五事觀。¶
《十誦律》卷第四十八¶

