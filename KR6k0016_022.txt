#-*- mode: mandoku-view; -*-
#+DATE: 2015-08-30 20:40:38.118246
#+TITLE: 十誦律
#+PROPERTY: CBETA_ID T23n1435
#+PROPERTY: ID KR6k0016
#+PROPERTY: SOURCE Taisho Tripitaka Vol. 23, No. 1435
#+PROPERTY: VOL 23
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6k0016_T_022-0158a> 
#+PROPERTY: JUAN 22
¶
《十誦律》(第四誦之二)¶
¶
姚秦三藏弗若多羅共三藏鳩摩羅什譯¶

七法中布薩法第二四誦之二¶

佛在王舍城。是時世尊。未聽諸比丘布薩。未¶
聽布薩羯磨。未聽說波羅提木叉。未聽會坐。¶
爾時異道梵志問諸比丘。汝有布薩布薩羯¶
磨說波羅提木叉會坐不。答言。不作。異道梵¶
志嫉妬譏嫌責數言。餘沙門婆羅門。尚有布¶
薩布薩羯磨說波羅提木叉會坐。汝諸沙門¶
釋子。自稱善好有德。而不作布薩布薩羯磨¶
說波羅提木叉會坐。有諸比丘。少欲知足行¶
頭陀。聞是事心慚愧。以是事具白佛。佛以是¶
因緣集僧。集僧已。佛語諸比丘。從今聽作布¶
薩布薩羯磨說波羅提木叉會坐。如我結戒。¶
半月半月應說波羅提木叉。¶

佛在王舍城。爾時長老大劫賓那。在王舍城¶
阿練若窟中住。十五日布薩時獨處坐禪。作¶
是念。我當往布薩不往耶。當往布薩羯磨不¶
往耶。當往說波羅提木叉不往耶。當往會坐¶
不往耶。清淨成就第一清淨。佛知大劫賓那¶
所念。佛即如其像入三昧。如三昧心忽然不¶
現。於大劫賓那窟前住佛。從定起。語大劫賓¶
那言。汝作是念。我當往布薩布薩羯磨說波¶
羅提木叉會坐不往耶。清淨成就第一清淨。¶
汝婆羅門大劫賓那。汝去布薩布薩羯磨說¶
波羅提木叉會坐。何以故。汝是大上座。汝若¶
不恭敬不貴重不供養布薩。誰當恭敬供養
<pb:KR6k0016_T_022-0158b>¶
尊重布薩。汝布薩去來。是時佛自捉大劫¶
賓那臂將入布薩眾中。佛到僧中在常處坐。¶
佛語諸比丘。從今聽二種布薩。一十四日。¶
二十五日。一食前二食後。一晝二夜。若阿練¶
若處若聚落邊。從今我聽一布薩共住和合¶
結界。如是應作羯磨。隨幾許和合僧一布薩¶
共住結界。若一拘盧舍若二拘盧舍。¶
乃至十拘盧舍。是中應一比丘唱四方界相。¶
若垣若林若樹若山若石若道若河若池。是¶
一比丘。應僧中唱。大德僧聽。某甲比丘¶
唱四方界相。是諸相內是界內。若僧時到僧¶
忍聽。僧是中一布薩共住結界。如是白。¶
大德僧聽。某甲比丘唱四方界相。是諸相內¶
是界內。是中僧一布薩共住結界。誰諸長¶
老忍。是中一布薩共住結界者默然。誰¶
不忍便說。僧已是中一布薩共住結界竟。僧忍¶
默然故。是事如是持。¶

佛在王舍城。爾時長老大迦葉。留僧迦梨耆¶
闍崛山中。著上下衣。以少因緣故。來詣竹園。¶
值天大雨。不得還山。與僧伽梨別宿。迦葉語¶
諸比丘言。長老。我留僧伽梨耆闍崛山中著¶
上下衣。以少因緣故來詣竹園。值天大雨不¶
得還山。與僧伽梨別宿。我當云何。諸比丘以¶
是事具白佛。佛以是因緣集僧。集僧已。佛問¶
大迦葉。汝實爾不。答言。實爾世尊。佛種種因¶
緣讚戒讚持戒。讚戒讚持戒已。語諸比丘。¶
從今聽是中一布薩共住結界內作不離¶
衣宿羯磨。應如是作。一心集僧。一比丘僧中¶
唱。大德僧聽。僧一布薩共住。隨
<pb:KR6k0016_T_022-0158c>¶
幾許結界內。是中除聚落及聚落界。¶
取空地及住處。若僧時到僧忍聽。是中僧¶
一布薩共住結界內。作不離衣宿羯磨。如是¶
白。大德僧聽。僧一布薩共住。結界¶
內。是中除聚落及聚落界。取空地及住處。是¶
中僧一布薩共住結界內作不離衣宿羯磨。¶
誰諸長老忍。是中一布薩共住結界內作不¶
離衣宿羯磨者默然。誰不忍便說。僧是¶
中一布薩共住結界內作不離衣宿羯磨竟。僧忍¶
默然故。是事如是持。¶

佛在舍衛國。爾時長老舍利弗病。欲一月遊¶
行。僧伽梨大重。不能持行。語諸比丘。諸長¶
老。我病。欲一月遊行。僧伽梨大重。不能持¶
行。我當云何。諸比丘以是事具白佛。佛以是¶
因緣集僧。集僧已。佛知故問舍利弗。汝實爾¶
不。答言。實爾世尊佛種種因緣讚戒讚持戒。¶
讚戒讚持戒已。語諸比丘從今聽老病比丘¶
欲一月遊行不離僧伽梨宿羯磨。應如是作。¶
一心集僧。是老病比丘。從坐起偏袒著衣脫¶
革屣入僧中禮僧足[跍*月]合掌。應如是語。諸¶
長老念我某甲。若病若老。欲一月遊行。我僧¶
伽梨大重不能持行。我某甲。若病若老。我從¶
僧乞一月不離僧伽梨宿羯磨。僧我某甲。若¶
老若病。當與我一月不離僧伽梨宿羯磨。憐¶
愍故。第二第三亦如是乞。是時僧應隱實可¶
與不可與。是人若言我病。實不病。若言我老。¶
實不老。若言僧伽梨大重。實不大重。不應¶
與是人。若言病老僧伽梨大重。實病老僧伽¶
梨大重者。應與。是中應一比丘唱。大德僧聽。
<pb:KR6k0016_T_022-0159a>¶
是某甲。若病若老。欲一月遊行。是某甲。若病¶
若老。從僧乞一月不離僧伽梨宿羯磨。¶
。我某甲。若病若老。與我一月不離¶
僧伽梨宿羯磨憐愍故若僧時到僧忍聽某甲若病若老與一月不離僧伽梨宿羯磨。如是白。白二羯磨。僧與某¶
甲若病若老一月不離僧伽梨宿羯磨竟僧忍¶
默然故。是事如是持。欝多羅僧安陀會亦如¶
是。若一月如是乃至九月亦爾。¶

佛在舍衛國。佛語諸比丘。若僧欲促界廣界。¶
先捨本界。後界若大若小。應作如是捨。一心¶
集僧。僧中一比丘唱。大德僧聽。此中僧一¶
布薩共住和合結界。若僧時到僧忍聽。僧一¶
布薩共住解界捨界。如是白。大德僧聽。僧一¶
布薩共住。此中僧結界。今僧一布薩共住處¶
解界捨界。誰諸長老忍。一布薩共住處解界¶
捨界者默然。誰不忍便說。僧一布薩共住處¶
解界捨界竟。僧忍默然故。是事如是持。¶

諸比丘於無僧坊聚落中。初作僧坊未結界。¶
爾時界應幾許。佛言。隨聚落界是僧坊界。諸¶
比丘無聚落空處。初作僧坊未結界。爾時界¶
應幾許。佛言。方一拘盧舍。是中諸比丘不應¶
別作布薩及僧羯磨。若別布薩及僧羯磨。諸¶
比丘犯罪。¶

佛告諸比丘。說波羅提木叉有四種。何等四。¶
一非法別眾說波羅提木叉。二非法和合眾。¶
三有法別眾。四有法和合眾說波羅提木叉。¶
非法別眾說波羅提木叉不成說。非法和合¶
眾說波羅提木叉不成說。有法別眾說波羅¶
提木叉不成說。有法和合眾說波羅提木叉。¶
成說波羅提木叉。復有五種說波羅提木叉。
<pb:KR6k0016_T_022-0159b>¶
云何五僧一心布薩說波羅提木叉序。餘殘僧¶
先聞。已說波羅提木叉。僧和合布薩竟。僧一¶
心布薩說波羅提木叉序說四波羅夷。餘殘¶
僧先聞。已說波羅提木叉。僧和合布薩竟。僧¶
一心布薩說波羅提木叉序說四波羅夷說十¶
三僧伽婆尸沙。餘殘僧先聞。已說波羅提木¶
叉。僧和合布薩竟。僧一心布薩說波羅提木¶
叉序說四波羅夷說十三僧伽婆尸沙說二不¶
定。餘殘僧先聞。已說波羅提木¶
叉。僧和合布薩竟。第五廣說。¶

有一住處。布薩時諸比丘。小無所知不善如¶
羺羊。云何小無所知不善如羺羊。是諸比¶
丘。不知布薩。不知布薩羯磨不知說波羅提¶
木叉。不知會坐。是諸比丘。是中住處布薩時。¶
不應住。若諸比丘是住處布薩時住。一切比¶
丘不得布薩得罪。¶

如是小比丘。辭和上阿闍梨欲遊行。和尚阿¶
闍梨應問。汝共誰伴。何等比丘共遊行。¶
是諸比丘說伴字。若是伴比丘。不知布薩。不¶
知布薩羯磨。不知說波羅提木叉。不知會坐。¶
和尚阿闍梨應留。若和尚阿闍梨不留。犯¶
突吉羅。若留故去犯突吉羅。若和尚阿闍梨¶
留。是比丘故去。何時得罪。佛言。出界外天明¶
時。犯突吉羅罪。¶

有諸比丘。一住處安居。先念。某諸比丘誦波¶
羅提木叉。是諸比丘初布薩時。無一比丘能¶
誦波羅提木叉。諸比丘應遣舊比丘近住處¶
受說波羅提木叉法。若略若廣。受得來者善¶
好。若不得。是諸比丘不應是中夏安居住。若
<pb:KR6k0016_T_022-0159c>¶
是諸比丘是處夏安居。一切比丘。一一布薩¶
時不得布薩。得罪。是諸比丘。若聞客比¶
丘來清淨共住同見知布薩布薩羯磨知¶
說波羅提木叉知會坐。舊比丘應共迎軟語問¶
訊。代擔衣鉢示房舍臥具。長老。是汝等房¶
舍臥具。汝等隨上座次¶
第安住。是中舊比丘。應辦洗浴具澡豆湯¶
水塗身酥油如供給法。應作明旦與前食後¶
食供給供養好。若不供給供養。舊比丘一切¶
得罪。何以故。無佛時是人補佛處。是客比丘。¶
二部波羅提木叉能廣分別。以是故。應供給¶
供養。有一住處四比丘。布薩時是處比丘。應¶
一處和合廣作布薩說波羅提木叉。有一住¶
處三比丘。布薩時。不應說波羅提木叉。是諸¶
比丘。應一處集三語布薩。應如是作。若上¶
座欲作布薩。從座起偏袒著衣脫革屣[跍*月]¶
合掌。應如是語。長老憶念。今僧布薩日。若¶
十四日若十五日。長老。知我清淨。憶持無遮¶
道法清淨。作布薩戒。眾滿故。第二長老憶¶
念。今僧布薩日。若十四日若十五日。長老知¶
我清淨。憶持無遮道法清淨。作布薩戒。眾¶
滿故。第三長老憶念。今僧布薩戒。若十四¶
日若十五日。長老。知我清淨。憶持無遮道法¶
清淨。作布薩戒。眾滿故。若下座欲作布薩。¶
從座起偏袒著衣脫革屣[跍*月]。兩手捉上座¶
兩足。應如是語。長老憶念。今僧布薩日。若十¶
四日若十五日。長老。知我清淨。憶持無遮道¶
法清淨。作布薩戒。眾滿故。第二長老憶念。¶
今僧布薩日。若十四日若十五日。長老。知
<pb:KR6k0016_T_022-0160a>¶
我清淨。憶持無遮道法清淨。作布薩戒。眾¶
滿故。第三長老憶念。今僧布薩日若十四日¶
若十五日。長老。知我清淨。憶持無遮道法清¶
淨。作布薩戒。眾滿故。¶

有一住處二比丘。布薩時。不應說波羅提木¶
叉。是二比丘。應一處集三語作布薩。與上¶
三比丘同。¶

有一住處一比丘。布薩時是比丘。應掃塔掃¶
布薩處掃地竟次第敷繩床。應辦火燈籠燈¶
炷燈。樹辦籌。如是思惟。若諸比丘來。未作¶
布薩。是諸比丘共布薩說波羅提木叉。若不¶
來。是中有高處立望。若見有比丘。喚言疾疾¶
來。諸長老。今日布薩。若不見。應待至暮還坐¶
本處。如是心念口言。今日僧布薩。若十四日¶
若十五日。我亦今日布薩。如是一比丘作布¶
薩竟。¶

佛在舍衛國。佛語諸比丘。是夜多過。應說波¶
羅提木叉。是時一比丘。從坐起偏袒右肩合掌白¶
佛言。有諸病比丘不來。佛言。應取清淨來。如¶
是應取。應語比丘與清淨來。答言與。是名得¶
清淨。若言為我僧中說清淨。是名得清淨。若¶
身動與。是名得清淨。若口言與是名得清淨。¶
若身不與口不與。是名不與清淨。是時一切¶
比丘。應往就病比丘若將來。莫別彼比丘作¶
布薩說波羅提木叉。若別彼比丘作布薩說¶
波羅提木叉。一切比丘得罪。¶

有一住處二比丘住。布薩時。不應取清淨不¶
應與清淨。是二比丘應集一處三語布薩。與¶
上三比丘布薩同。
<pb:KR6k0016_T_022-0160b>¶

有一住處三比丘住。布薩時。不應取清淨。不¶
應與清淨。是三比丘應一處集三語布薩。與¶
上三比丘布薩同。¶

有一住處四比丘共。布薩時。不應取清淨。¶
不應與清淨。是諸比丘一處集。廣作布薩說¶
波羅提木叉。若過四人。布薩時應和集。是中¶
病比丘隨意取清淨。應如是取。若一人取一¶
人。是名取清淨。若一人取二三四人。是名取¶
清淨。隨幾人但憶名字。是名取清淨。若取清¶
淨人不欲取。應更與他人取清淨。若取清淨人¶
言。我白衣我沙彌。我非比丘我外道。不見擯¶
不作擯。惡邪不除擯不共住。種種不共住。犯¶
重罪本白衣。不能男污比丘尼越濟人。殺父¶
母殺阿羅漢破僧。若言我惡心出佛身血。應¶
更與他清淨。若他取清淨竟而不去。是名清¶
淨不到。僧取他清淨竟。若言我白衣我沙¶
彌。我非比丘我外道。不見擯不作擯惡邪不¶
除擯不共住。種種不共住。犯重罪本白衣不¶
能男污比丘尼越濟人。殺父母殺阿羅漢破僧¶
惡心出佛身血。是名清淨不到。若取他清淨¶
竟。八難中一一難起不去。是名清淨不到。復¶
次取他清淨竟故不去。若放逸若懶若睡若¶
入定。是名清淨不到。是取清淨人。有三因緣¶
得罪。若故不行。若放逸若懶。二因緣無罪。若¶
睡若入定。復次取他清淨竟。到僧中不說。是¶
名清淨到。若取他清淨到僧中。若言。我白衣¶
我沙彌。我非比丘我異道。不見擯不作擯。惡¶
耶不除擯不共住。種種不共住。犯邊罪本白¶
衣不能男污比丘尼越濟人。殺父母殺阿羅
<pb:KR6k0016_T_022-0160c>¶
漢破僧。若言我惡心出佛身血。是名清淨到。¶
復次取他清淨竟到僧中。八難。若一一難起¶
不說。是名清淨到復次取他清淨竟到僧中¶
若故不說。若放逸若懶若入定。是名清¶
淨到。僧中是中受清淨人。有三因緣得罪。若¶
故不說若放逸若懶二因緣無罪。若睡若入¶
定。¶

有一住處。布薩時比丘。若王捉若賊若怨怨¶
黨若怨黨之黨捉。僧應遣使詣彼所言。今日¶
僧布薩。汝若當來。若與清淨。若出界。汝等¶
不應別布薩。是比丘。若得來若與清淨若出¶
界。如是好。若都不得。諸比丘不應別布薩。若¶
別布薩。一切比丘得罪。¶

佛語諸比丘。僧莫起有僧事。是時應與長老¶
施越婆利婆沙。一比丘從座起偏袒著衣脫¶
革屣合掌白佛言。大德。有諸病比丘不來。與¶
清淨竟。佛言。是比丘自身清淨故與清淨。今¶
是比丘應取欲來。應如是取。語是比丘言。與¶
欲來。若言與欲。是名得欲。若言為我向僧說¶
欲。是名得欲。若身動與。是名得欲。若口言與¶
是名得欲。若身不與口不與。是名不得欲。是¶
一切比丘。應就病比丘邊若將來作羯磨。諸¶
比丘不應別作羯磨。若別作一切比丘得罪。¶
若一人取一人欲是名得欲。若一人取二人三人¶
四人。是名得欲。隨幾人憶名字。是名得欲。¶
若取欲人不欲取。應更與他人若取欲人若¶
言我白衣我沙彌。我非比丘我異道。不見擯¶
不作擯。惡耶不除擯不共住。種種不共住。¶
犯邊罪本白衣不能男。污比丘尼越濟人。殺
<pb:KR6k0016_T_022-0161a>¶
父母殺阿羅漢破僧惡心出佛身血。應更與¶
他欲。若取他欲竟而不去。是名欲不到。取¶
他欲人若言我白衣我沙彌。我非比丘我異¶
道。不見擯不作擯。惡耶不除擯不共住。種¶
種不共住。犯邊罪本白衣不能男。污比丘尼¶
越濟人。殺父母殺阿羅漢破僧。惡心出佛身¶
血。是名欲不到。若取他欲竟。八難若一一難¶
起故不行。是名欲不到。取他欲竟故不去。¶
若放逸若懶若睡若入定。是名欲不到。取他¶
欲人。有三因緣得罪。若故不去若放逸若懶。¶
二因緣無罪。若睡若入定。¶

復次取他欲竟到僧中不說。是名欲到。取他¶
欲竟到僧中。若言我白衣我沙彌。我非比丘¶
我異道。不見擯不作擯。惡耶不除擯不共¶
住。種種不共住。犯邊罪本白衣不能男。污比¶
丘尼越濟人。殺父母殺阿羅漢破僧我惡心¶
出佛身血。是名欲到。復次取他欲竟到僧中。¶
八難若一一難起故不說。是名欲到。復次取¶
他欲竟到僧中。若故不說若放逸若懶若睡¶
若入定。是名欲到。是受欲人。有三因緣¶
得罪。若故不說若放逸若懶。二因緣無罪。若¶
睡若入定。¶

有一住處。僧羯磨時。比丘。若王捉若賊若怨¶
怨黨。若怨黨之黨捉。僧應遣使語彼。今日僧¶
羯磨。汝得來若與欲若出界。我等不應別¶
羯磨。是比丘若得來若與欲若出界。如是好。¶
若都不得。諸比丘不應別羯磨。別羯磨。¶
一切比丘得罪。¶

佛在王舍城。爾時長老施越。狂心顛倒。是長
<pb:KR6k0016_T_022-0161b>¶
老。有時來布薩。有時不來。有時來僧羯磨。有¶
時不來。諸比丘有疑悔心。諸比丘以是事¶
具白佛。佛以是因緣集僧。集僧已。佛知故問¶
施越。汝實爾不。答言。實爾世尊。佛語諸比¶
丘。汝等集與施越作狂羯磨。若更有如是狂¶
比丘。僧亦應與羯磨。如是應作。一心集僧僧中。¶
一比丘應唱。大德僧聽。是施越狂心顛倒。有¶
時來布薩。有時不來。有時來僧羯磨。有時不¶
來。諸比丘有疑心悔。若僧時到僧忍聽。僧¶
與施越狂羯磨。若有施越。若別施越。僧隨意¶
作布薩及諸羯磨。如是白。白二羯磨。僧作施¶
越狂羯磨竟。僧忍默然故。是事如是持。若未¶
作狂羯磨。不應別布薩及僧羯磨。若已作狂¶
羯磨。若別若共。僧隨意作布薩及諸羯磨。¶

有一住處。布薩時一切比丘有罪。不知除是¶
罪。有一客比丘。清淨共住同見。是客比丘。知¶
舊比丘中善好有德。是客比丘應問。長¶
老。若比丘作如是如是事。當得何等罪。答言。¶
比丘作如是如是事。得如是如是罪。彼言。長¶
老。汝自憶作如是如是事不。答言自憶。非我¶
一人得是罪。一切僧亦得是罪。客比丘言。¶
長老。汝說一切僧。於汝何益。汝何不說是罪¶
如法懺悔。若舊比丘受客比丘語。是罪如法¶
懺悔。餘諸比丘。見此比丘懺悔。亦應如法¶
懺悔。若如是作好。若不作知有益。舉無益莫¶
強舉。¶

有一住處。布薩時。比丘憶有罪。是比丘應¶
異比丘邊是罪如法懺悔。如是作竟。應布薩¶
說波羅提木叉。不應破布薩說波羅提木叉。
<pb:KR6k0016_T_022-0161c>¶

有一住處。布薩時有比丘一罪疑。是比丘應¶
語餘比丘。長老我一事疑。後當問是事。如¶
是作竟。應布薩說波羅提木叉。不應破布薩。¶

有一住處。布薩說波羅提木叉時。比丘憶念¶
罪欲出。是比丘應自一心念。我後是罪當如¶
法懺悔。如是作竟。應布薩說波羅提木叉。不¶
應破布薩。若說波羅提木叉時。比丘一罪疑。¶
是比丘應自一心念彼我念當是作¶
竟。應布薩說波羅提木叉。不應破布薩¶
。¶

有一住處布薩時一切比丘僧有罪。知是罪。¶
不能得客比丘清淨共住同見是罪如法懺¶
悔。是諸比丘應遣一比丘近住處。疾到彼間¶
是罪如法懺悔竟來還。我等從汝邊是罪如¶
法懺悔。是比丘若能辦是事好。若不能辦。僧¶
應使一比丘唱。大德僧聽。我等是住處一切¶
僧得罪知罪。不能得清淨客比丘共住同見¶
是罪如法懺悔。亦不能辦遣舊比丘近住處。¶
疾到彼間是罪如法懺悔竟來還。諸比丘於¶
是比丘邊是罪如法懺悔。若僧時到僧忍聽。¶
僧若後是罪如法懺悔。如是白。如是作竟。應¶
布薩說波羅提木叉。不應破布薩說波羅提¶
木叉。¶

有一住處。布薩時一切比丘一事中疑。是中¶
應一比丘如是唱。大德僧聽。是中住處一切¶
比丘一事中疑。若僧時到僧忍聽。僧後當問¶
是事。如是白。如是作竟。應布薩說波羅提木¶
叉。不應破布薩。¶

有一住處。布薩時。舊比丘若四若過。布薩處
<pb:KR6k0016_T_022-0162a>¶
集。作布薩說波羅提木叉。有異住處比丘¶
來。清淨共住同見多。是諸比丘。應更說波羅¶
提木叉。如是作竟。先比丘無罪。若諸比丘¶
布薩說波羅提木叉竟。一切坐處未起未去。¶
更有異住處諸比丘來。清淨共住同見多。是¶
諸比丘應更說。如是作竟。先比丘無罪。若諸¶
比丘作布薩說波羅提木叉竟。有起去有未¶
起去。更有異住處比丘來。清淨共住同見¶
多。是諸比丘應更說。如是作竟。先比丘無罪。¶
若是諸比丘布薩說波羅提木叉竟。一切坐¶
處起未去。更有異處住比丘來。清淨共住同¶
見多。是諸比丘應更說。如是作竟。先比丘無¶
罪等亦如是。¶

有一住處。布薩時。舊比丘若四若過。布薩¶
處集。欲作布薩說波羅提木叉。更有異處比¶
丘來。清淨共住同見少。是諸比丘應聽次第。¶
若布薩說波羅提木叉竟。一切坐處本起未¶
去。更有異處比丘來。清淨共住同見少。是諸¶
比丘舊比丘邊。應作三語布薩。若諸比丘作¶
布薩說波羅提木叉竟。有起去有未起去。更¶
有異處比丘來。清淨共住同見少。是未起去¶
比丘邊。應三語布薩。若諸比丘布薩說波羅¶
提木叉竟。一切起未去。更有異處比丘來。清¶
淨共住同見少。是諸比丘若能得同心。應更¶
廣布薩說波羅提木叉好。若不得同心。應出¶
界三語作布薩。若舊比丘布薩說波羅提木¶
叉時。更有舊比丘來。若多若等若少。若多若¶
等。應更說。若少應聽次第。¶

若舊比丘說波羅提木叉時。客比丘來。若多
<pb:KR6k0016_T_022-0162b>¶
若等若少。若多應更說。若等少應聽次第。¶
若舊比丘布薩說波羅提木叉時。更有舊比¶
丘客比丘共來。若多若等若少若多等應更¶
說。少應聽次第。¶

若客比丘布薩說波羅提木叉時。更有客比¶
丘來。若多若等若少。若多應更說。等少應聽¶
次第。¶

若客比丘布薩說波羅提木叉時。舊比丘來。¶
若多若等若少。若多等應更說。少應聽次第。¶
若客比丘布薩說波羅提木叉時。舊比丘客¶
比丘共來。若多若等若少。若多等應更說。少¶
應聽次第。¶

若舊比丘客比丘共布薩說波羅提木叉時。舊¶
比丘客比丘共來。若多若等若少。若多等應¶
更說。少應聽次第。若舊比丘客比丘共布薩¶
說波羅提木叉時。舊比丘來。若多若等若少。¶
若多等應更說。少應聽次第。若舊比丘客比¶
丘共布薩說波羅提木叉時。客比丘來。若多¶
若等若少。若多應更說。等少應聽次第。有一¶
住處。布薩時。舊比丘若四若過。布薩處集。欲¶
布薩說波羅提木叉。更有異處比丘來。清淨¶
共住同見多。彼如是念。是中舊比丘若四若¶
過。布薩處集。欲布薩說波羅提木叉。我等應¶
作布薩說波羅提木叉。淨想毘尼想別同別¶
想。作布薩說波羅提木叉。更有異處比丘來。¶
清淨共住同見多。彼應更說。先比丘得罪。彼¶
比丘淨想比尼想別同別想。作布薩說波羅¶
提木叉竟。若一切坐處未起未去。若有起去¶
有未起去。若一切起未去。更有異處比丘來。
<pb:KR6k0016_T_022-0162c>¶
清淨共住同見多。彼比丘應更說。先比丘得¶
罪。¶

有一住處。布薩時。舊比丘若四若過。布薩處¶
集。欲布薩說波羅提木叉。更有異處比丘來。¶
清淨共住同見多。彼作是念舊比丘若四若¶
過。布薩處集。欲布薩說波羅提木叉。我等不¶
應是中布薩說波羅提木叉。是諸比丘心悔別¶
同別想。是中布薩說波羅提木叉。更有異處¶
比丘來。清淨共住同見多。彼諸比丘應更說。¶
先比丘得罪。諸比丘心悔別同別想布薩說¶
波羅提木叉竟。一切坐處未起未去。有起去¶
有未起去。若一切起未去。更有異處比丘來。¶
清淨共住同見多。彼諸比丘應更說。先比丘¶
得罪。¶

有一住處。布薩時。諸舊比丘若四若過。布薩¶
處集。欲布薩說波羅提木叉。更有異處比丘¶
來。清淨共住同見多。是諸比丘作是念。我等¶
若應若不應。是中作布薩說波羅提木叉。¶
疑淨不淨別同別想。作布薩說波羅提木叉。更有異處比丘來。清淨共住同見多。彼諸¶
比丘應更說。先比丘得罪。諸比丘疑淨不淨¶
別同別想。作布薩說波羅提木叉竟。一切坐¶
處未起未去。有起去有未起去。有一切起未¶
去。更有異處比丘來。清淨共住同見多。是諸¶
比丘應更說。先比丘得罪。¶

有一住處。布薩時。諸舊比丘若四若過。布薩¶
處集。欲布薩說波羅提木叉。更有異處比丘¶
來。清淨共住同見多。先住比丘聞。更有異處¶
比丘來。清淨共住同見多。聞已如是念。更有
<pb:KR6k0016_T_022-0163a>¶
異處比丘來。清淨共住同見多。是滅壞除捨¶
別異。我不須是諸比丘。為欲喜破僧。有別同¶
別想。布薩說波羅提木叉。更有異處比丘來。¶
清淨共住同見多。是諸比丘應更說。先比丘¶
得偷蘭遮罪。近破僧故。是諸比丘欲憙破僧¶
別同別想。作布薩說波羅提木叉竟。若一切¶
坐處未起未去。有起去有未起去。有一切起¶
未去。更有異處比丘來。清淨共住同見多。是¶
諸比丘應更說。先比丘得偷蘭遮罪。近破僧¶
故。若舊比丘說波羅提木叉時。舊比丘來。若¶
多若等若少。若多等應更說。若舊比丘說波¶
羅提木叉時客比丘來。若多若等若少。若多¶
等應更說。若舊比丘說波羅提木叉時。舊比¶
丘客比丘共來。若多若等若少。若多等應更¶
說。若客比丘說波羅提木叉時客比丘來。若¶
多若等若少。若多等應更說。¶

客比丘說波羅提木叉時舊比丘來。若多若¶
等若少。若多等應更說。客比丘說波羅提木¶
叉時。舊比丘客比丘共來。若多若等若少。若¶
多等應更說。若舊比丘客比丘共說波羅提¶
木叉時。舊比丘客比丘共來。若多若等若少。¶
若多等應更說。¶

舊比丘客比丘共說波羅提木叉時舊比丘¶
來。若多若等若少。若多等應更說。¶

舊比丘客比丘共說波羅提木叉時客比丘¶
來。若多若等若少。若多等應更說。¶

舊比丘十四日布薩多。客比丘十五日布¶
薩少。客比丘應隨舊比丘。是日應布薩。舊比¶
丘十四日少。客比丘十五日多。舊比丘應隨
<pb:KR6k0016_T_022-0163b>¶
客比丘。是日不應布薩。舊比丘十五日多。客¶
比丘初日少。客比丘應隨舊比丘是日更布¶
薩。舊比丘十五日少。客比丘初日多。舊比丘¶
應隨客比丘出界作布薩。客比丘十四日多。¶
舊比丘十五日少。舊比丘應隨客比丘是日布¶
薩。客比丘十四日少。舊比丘十五日多。客比¶
丘應隨舊比丘是日不應布薩。客比丘十五¶
日多。舊比丘初日少。舊比丘應隨客比丘是¶
日更作布薩。客比丘十五日少。舊比丘初日¶
多。客比丘應隨舊比丘出界作布薩。¶

有一住處。布薩時。諸舊比丘。聞客比丘相客¶
比丘因緣。若脚聲若杖聲若革屣聲若異人¶
聲。是諸比丘不求不覓。便布薩說波羅提木¶
叉。舊比丘得罪。若求得不喚。布薩說波羅¶
提木叉。舊比丘得罪。若求不能得。疑布薩說¶
波羅提木叉。舊比丘得罪。若求不能得。無所¶
疑。布薩說波羅提木叉。如是舊比丘無罪。若¶
求得客比丘。一心歡喜。應布薩說波羅提木¶
叉。如是舊比丘無罪。¶

有一住處。布薩時。諸客比丘。聞舊比丘相舊¶
比丘因緣。若戶鑰聲若釿聲若斧聲讀經¶
聲。是諸客比丘不求不覓。便布薩說波羅¶
提木叉。客比丘得罪。若求得不喚。布薩說波¶
羅提木叉。客比丘得罪。若求不能得疑。布¶
薩說波羅提木叉。客比丘得罪。若求不能得。¶
無所疑。布薩說波羅提木叉。客比丘無罪。若¶
求覓得舊比丘。一心歡喜。應布薩說波羅提¶
木叉。客比丘無罪。¶

有一住處。布薩時舊比丘。見客比丘相客比
<pb:KR6k0016_T_022-0163c>¶
丘因緣。若不識衣鉢若不識杖。若盛油革囊¶
革屣針筒。是諸比丘不求。布薩說波羅提¶
木叉。舊比丘得罪。若求得不喚。布薩說波羅¶
提木叉。舊比丘得罪。若求不能得疑。布薩說¶
波羅提木叉。舊比丘得罪。若求不能得。無所¶
疑。布薩說波羅提木叉。如是舊比丘無罪。若¶
求得一心歡喜。應布薩說波羅提木叉。如是¶
舊比丘無罪。¶

有一住處。布薩時諸客比丘。見舊比丘相舊¶
比丘因緣。若新掃灑地次第敷床。是諸客比¶
丘不求不覓。布薩說波羅提木叉。客比丘得¶
罪。若覓得不喚。布薩說波羅提木叉。客比丘¶
得罪。若覓不能得。疑布薩說波羅提木叉。客¶
比丘得罪若覓不能得。無所疑。布薩說波羅¶
提木叉。客比丘無罪。若覓得一心歡喜。作布¶
薩說波羅提木叉。客比丘無罪。¶

布薩時不應往。此有比丘有住處。彼有比丘¶
有住處。彼有比丘無住處。彼有比丘有住處無¶
住處。彼間比丘不共住。布薩時不應往此有¶
比丘有住處。彼非比丘有住處。彼非比丘無¶
住處。彼非比丘有住處無住處。彼間比丘不¶
共住。¶

布薩時不應往。此有比丘無住處。彼比丘無¶
住處。彼比丘有住處無住處。彼非比丘有住¶
處。彼非比丘無住處。彼非比丘有住處無住¶
處。彼比丘有住處。彼間比丘不共住。¶

布薩時不應往。此有比丘有住處無住處。彼¶
有比丘有住處無住處。彼非比丘有住處。彼¶
非比丘無住處。彼非比丘有住處無住處。彼
<pb:KR6k0016_T_022-0164a>¶
比丘有住處。彼比丘無住處。彼間比丘不共¶
住。¶

布薩時不應往。此有比丘非比丘有住處。彼¶
非比丘有住處。彼非比丘無住處。彼非比丘¶
有住處無住處。彼比丘有住處。彼比丘無住¶
處。彼比丘有住處無住處。彼間比丘不共住。¶

布薩時不應往。此有比丘非比丘無住處。彼¶
非比丘無住處。彼非比丘有住處無住處。彼¶
比丘有住處。彼比丘無住處。彼比丘有住處¶
無住處。彼非比丘有住處。彼間比丘不共¶
住。¶

布薩時不應往。此有比丘非比丘有住處無¶
住處。彼有非比丘有住處無住處。彼比丘有¶
住處。彼比丘無住處。彼比丘有住處無住處。¶
彼非比丘有住處。彼非比丘無住處。彼間比¶
丘不共住。¶

布薩時不應往。此有比丘有住處。彼比丘有¶
住處。彼比丘無住處。彼比丘有住處無住處。¶
彼非比丘有住處。彼非比丘無住處。彼非比¶
丘有住處無住處。彼間比丘不共住。除僧事¶
急事。布薩時不應往。此有比丘無住處。彼比¶
丘無住處。有比丘有住處無住處。彼非比丘¶
有住處。彼非比丘無住處。彼非比丘有住處¶
無住處。彼比丘有住處。彼間比丘不共住。除¶
僧事急事。布薩時不應往。此有比丘有住處¶
無住處。彼比丘有住處無住處。彼非比丘有¶
住處。彼非比丘無住處。彼非比丘有住處無¶
住處。彼比丘有住處。彼比丘無住處。彼間比¶
丘不共住。除僧事急事。
<pb:KR6k0016_T_022-0164b>¶

布薩時不應往。此有比丘非比丘有住處。彼¶
非比丘有住處。彼非比丘無住處。彼非比丘¶
有住處無住處。彼比丘有住處。彼比丘無住¶
處。彼比丘有住處無住處。彼間比丘不共住。¶
除僧事急事。¶

布薩時不應往。此有比丘非比丘無住處。彼¶
非比丘無住處。彼非比丘有住處無住處。彼¶
比丘有住處。彼比丘無住處。彼比丘有住處¶
無住處。彼非比丘有住處。彼間比丘不共住。¶
除僧事急事。¶

布薩時不應往。此有比丘非比丘有住處無¶
住處。彼非比丘有住處無住處。彼比丘有住¶
處。彼比丘無住處。彼比丘有住處無住處。彼¶
非比丘有住處。彼非比丘無住處。彼間比丘¶
不共住。除僧事急事。¶

布薩時應往。此有比丘有住處。彼有比丘有¶
住處。彼比丘無住處。彼比丘有住處無住處。¶
彼比丘清淨共住。¶

布薩時應往。此有比丘有住處。彼非比丘有¶
住處。彼非比丘無住處。彼非比丘有住處無¶
住處。彼比丘清淨共住。¶

布薩時應往。此有比丘無住處。彼比丘無住¶
處。彼比丘有住處無住處。彼非比丘有住處。¶
彼非比丘無住處。彼非比丘有住處無住處。¶
彼比丘有住處。彼比丘清淨共住。¶

布薩時應往。此有比丘有住處無住處。彼比¶
丘有住處無住處。彼非比丘有住處。彼非比¶
丘無住處。彼非比丘有住處無住處。彼比丘¶
有住處。彼比丘無住處。彼比丘清淨共住。
<pb:KR6k0016_T_022-0164c>¶

布薩時應往。此有比丘非比丘有住處。彼非¶
比丘有住處。彼非比丘無住處。彼非比丘有¶
住處無住處。彼比丘有住處。彼比丘無住處。¶
彼比丘有住處無住處。彼比丘清淨共住。¶

布薩時應往。此有比丘非比丘無住處。彼非¶
比丘無住處。彼非比丘有住處無住處。彼比¶
丘有住處。彼比丘無住處。彼比丘有住處無¶
住處。彼非比丘有住處。彼比丘清淨共住。¶

布薩時應往。此有比丘非比丘有住處無住¶
處。彼非比丘有住處無住處。彼比丘有住處。¶
彼比丘無住處。彼比丘有住處無住處。彼非¶
比丘有住處。彼非比丘無住處。彼比丘清淨¶
共住精舍法竟。¶

佛言。不應白衣前布薩說波羅提木叉。不應¶
沙彌前。非比丘異道。不見擯不作擯。惡邪不¶
除擯不共住。種種不共住。犯邊罪本白衣不¶
能男。污比丘尼越濟人。殺父母殺阿羅漢破¶
僧惡心出佛身血。如是一切不應在前布薩¶
說波羅提木叉。一切先事作已。僧應布薩說¶
波羅提木叉。若應與現前比尼與竟。應與憶¶
念比尼與竟。若應與不癡比尼與竟。若應與¶
自言比尼與竟。若應與覓罪相比尼與竟。若¶
應與多覓比尼與竟。若應與苦切羯磨與竟。¶
若應與依止羯磨與竟。若應與驅出羯磨與¶
竟。若應與下意羯磨與竟。若應與不見擯羯¶
磨。不作擯惡邪不除擯羯磨與竟。若應¶
與別住羯磨與竟。若應與摩那埵本日治出¶
罪羯磨與竟。僧應布薩說波羅提木叉。若比¶
丘宿受清淨。不應共布薩說波羅提木叉。若
<pb:KR6k0016_T_022-0165a>¶
眾僧未起如是得。布薩日未到。不應布薩說¶
波羅提木叉。除鬪僧還和合一心聽布薩說¶
波羅提木叉(七法中布薩法竟)。¶
《十誦律》卷第二十二¶

